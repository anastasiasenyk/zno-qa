                                                    4

                                              9 клас
                         Давня українська література

                                    «Повість минулих літ»
                                           1. Коротко про твір

      Жанр: літопис (хронологічний виклад важливих подій із історії Київської Русі).
      Автор: Нестор Літописець (чернець Києво-Печерського монастиря, бл. 1055-
1113).
      Основні мотиви: заклики до єдності Руської землі, любов до неї, занепокоєння
через князівські усобиці та напади кочових народів.
      Особливості літопису:
      - перший літописний твір про історію й витоки Київської держави, що зберігся.
Літописець      розповідає     напівлегендарну        версію    заснування     Києва,    про   початки
Київської держави, її перших князів тощо.
      - побудований на особистих спостереженнях автора й розповідях, які він почув;
      - містить не тільки розповідь про історичні події, але й оповідання, перекази,
байки, використовує художні засоби, має художню цінність.

                                             2. Стислий зміст

      1) Уривок про заснування Києва (скорочено)

      Плем’я полян, найбільш розумне й тямуще серед інших племен, жило окремо
– родами, кожен на своїх землях. І були три брати: Кий, Щек, Хорив -                     і їхня сестра
Либідь. Сидів Кий на горі, де тепер Боричів узвіз. Щек сидів на горі, яка зветься нині
Щекавицею.        Хорив    –  на третій    горі,   від  нього    вона   прозвалася     Хоревицею.       І
збудували вони місто в ім’я старшого брата і назвали його Київ. Був коло міста ліс
великий, і ловився там всякий звір.
      Дехто, не знаючи, каже, що Кий начебто був перевізником коло Києва, мовляв,
був якийсь перевіз з того боку Дніпра; тому й говорили: «На перевіз на Київ». Але
якби Кий був простим перевізником, то не ходив би він до Царгорода. А Кий
князював     і ходив до царя грецького, і той              цар, переказують, зустрічав його з
почестями. Коли ж Кий повертався, він прийшов на Дунай і поставив там невелике
містечко, хотів там сісти князювати, та не дали йому навколишні племена. Так і
донині називають придунайці те городище — Києвець. Кий же, повернувшись у своє
місто Київ, тут і помер. І брати його, і сестра Либідь тут же померли.
      Після смерті братів рід їхній став князювати у полян, а в інших племен (древлян,
дреговичів та ін.) були свої князі.

      2) Уривок про помсту княгині Ольги деревлянам (скорочено)

      Ольга перебувала в Києві з сином своїм, маленьким Святославом, а воєводою
був Свенельд. Сказали ж деревляни               (перед тим убивши          чоловіка Ольги – князя
Ігоря, коли він приходив збирати в них данину): «Ось убили ми князя руського.
                                                                                    Ha     BCI ABicti
---
                                                    5

Візьмемо жінку його Ольгу й віддамо за князя нашого Мала. І Святослава візьмемо і
зробимо йому, що хочемо». І послали деревляни 20 кращих мужів своїх у човнах до
Ольги, і пристали вони до берега під Боричевим узвозом. І повідомили Ольгу, що
прийшли древляни, і покликала їх Ольга до себе і сказала їм: «Добрі гості прийшли».
І відповіли     древляни:     «Прийшли,       княгине».     І спитала     їх  Ольга:    «Кажіть,     чого
прийшли сюди?» Відповіли ж древляни: «Мужа твого ми убили, бо був твій муж, як
вовк, розкрадав і грабував, а наші князі добрі, бо вони лад навели на древлянській
землі, — вийди заміж за нашого князя Мала». Сказала їм Ольга, що їхня промова їй
сподобалася і що їм зроблять велику честь, понесуть у човнах на гору, а сама звеліла
викопати велику й глибоку яму на дворі.
      На ранок, сидячи в теремі, послала Ольга по гостей. І прийшли кияни до них, і
сказали: «Кличе вас Ольга для шани великої». Вони ж відповіли: «Не поїдемо ні на
конях, ні на возах і пішки не підемо, а тільки понесіть нас у човні». І понесли їх у човні.
Вони ж сиділи, пишаючись. Принесли їх у двір до Ольги, і, як несли, так і кинули їх в
яму разом із човном. І, схилившись              над ямою, спитала їх Ольга: «Чи добра вам
честь?» Вони ж відповіли: «Гірше Ігоревої смерті». І звеліла Ольга засипати їх
живими, і засипали їх.
      І послала Ольга до древлян знову, і сказала їм, щоб спочатку прислали до неї
найкращих       людей,     щоб     із честю     провели      її до   свого     князя.   Почувши       про
це, древляни вибрали кращих мужів і прислали до неї. Коли ж древляни прийшли,
Ольга звеліла приготувати їм омовіння, кажучи так: «Помившись, прийдіть до мене».
І розтопили піч, і влізли древляни, і почали митися. Тоді зачинили за ними піч. Ольга
звеліла зачинити їх, і в тому вогні згоріли всі.
      І послала Ольга до древлян із словами, що вона вже йде до них. Вони
ж, почувши те, навезли медів багато і заварили їх. Ольга ж, узявши з собою малу
дружину, пішла на могилу і плакала там за мужем своїм. І спитали древляни Ольгу:
«А де наша дружина, яку ми послали до тебе?» Ольга ж відповіла: «Іде вона за мною
з дружиною мужа мого». І коли стали п’яними деревляни, звеліла отрокам своїм
пити за них, а сама відійшла вбік і звеліла дружині вбивати древлян. І посікли їх п’ять
тисяч. А Ольга повернулась у Київ і зібрала військо.
      В літо 946 р. Ольга із сином своїм Святославом зібрала багато хоробрих воїнів
і пішла на деревлянську землю. І вийшли древляни супроти неї. І воїни Ольги
перемогли древлян. Древляни ж побігли і зачинилися у своїх містах.
      Ольга ж ринулася із сином до міста Іскоростеня, бо жителі його убили її
чоловіка, і стала із сином своїм навколо міста, а древляни замкнулися в стінах і
хоробро билися, бо вони знали, що самі убили князя і на що себе прирекли. І стояла
Ольга все літо і не могла взяти місто. І замислили так: княгиня послала в місто
людей зі словами, що вона нібито вже більше не хоче мститися їм, а хоче тільки
взяти невелику данину і, помирившись з деревлянами, піти геть. Ольга попросила,
щоб вони дали їй від двору лише по три голуби і по три горобці. Древляни, зрадівши,
зібрали з кожного двору по три голуби і по три горобці і послали до                             Ольги з
поклоном. Ольга ж роздала воїнам               — кому голуба, кому горобців             — і звеліла до
кожного голуба        і горобця прив’язати         сухий    трут, і загорнути       його    в  маленькі
хусточки, і ниткою приторочити до кожної птиці. І, коли стало смеркатися, наказала
Ольга своїм воїнам випустити голубів і горобців. Голуби ж і горобці полетіли у свої
гнізда: голуби у голуб’ятники, а горобці — під стріхи. І тоді спалахнуло все місто. І
побігли люди з міста, і звеліла Ольга своїм воїнам хапати їх.
      Так вона взяла місто й спалила його, старійшин забрала в полон, інших людей
убила,    третіх віддала в рабство,        решту залишила, щоб платили данину. І наклала
---
                                                    6

на   них данину тяжку: платити             для Києва і для Вишгорода, бо Вишгород                    був
Ольжиним містом.

                                   «Слово про похід Ігорів»
                                 1. Докладний переказ змісту поеми
                              Курсивом виділено прямі цитати з твору

       1) Заспів

    На початку поеми сказано, що мова буде йти«по билицях нашого часу, а не за
вимислом Бояна». (Боян -         невідомий дружинний співець XI ст.)«Боян бо віщій, якщо
хотів пісню творити, то розтікався мислю по древу, сірим вовком по землі, сизим
орлом під хмарами...» Згадував він у своїх піснях «давніх часів усобиці», прославляв
старого     Ярослава     [Мудрого],      хороброго      Мстислава      [брата    Ярослава]     Співець
накладав пальці на живі струни гусел і вони «князям славу рокотали». Ця розповідь
«від [часів] старого Володимира до нинішнього Ігоря, який укріпив ум силою своєю...
навів свої хоробрі полки на землю Половецькую за землю Руськую».
       Поема розповідає про події, пов'язані з невдалим походом весною [1185 p.]
новгород-сіверського          князя   Ігоря    Святославича,      його    брата    Всеволода,      сина
Володимира        та  племінника      Святослава      Ольговича      проти   войовничих степових
кочовиків — половців.

        2) Ігор рушає в похід; загрозливі віщування

       Ігор  підготував військо до виступу проти ворога. Його бажання                     —  відстояти
рідну землю від набігу кочовиків,           «списа переломити кінець поля Половецького»,
«напитися води шоломом з Дону» (тобто перемогти), здобути особисту славу.
       Князя підтримує брат Всеволод. Він промовив:«Один брат [у мене], один світ
світлий — ти, Ігорю! Обидва ми Святославичі! Сідлай, брате, свої бистрії коні, а мої
вже готові, осідлані під Курськом, попереду. А мої ті куряни                    —  воїни вправні: під
трубами сповиті, під шоломами злеліяні, кінцем списа згодовані, путі їм відомі, яруги
їм знайомі, луки у них напружені, сайдаки отворені, шаблі вигострені; самі скачуть,
як ті сірі вовки в полі, шукаючи собі честі, а князю — слави».
       Виступ у похід руських воїнів проти половців збігався із затемненням сонця.
Ігор Святославич звернувся до свого війська:               «Браття і   дружино! Лучче ж убитим
бути, аніж полоненим бути. Так всядьмо, браття, на свої бистрії коні та на Дін синій
поглянем...»      Половці небитими дорогами побігли до Дону великого, бо Ігор сюди
військо веде. Злісний крик птахів, звірине виття створюють напружену атмосферу,
якесь недобре передчуття.

        3) Перша битва з половцями

       «Довго ніч меркне. Зоря-світ запалала. Мла поля покрила. Щебіт солов'їв
заснув,     говір    галок    пробудивсь.       Русичі     великії    поля    черленими        щитами
перегородили, шукаючи собі честі,              а князю     —  слави». Зранку у п'ятницю русичі
розбили «погані полки половецькі». Дорогі оксамити, шовкові тканини, золото,
красиві    дівчата    —   все  було    у  ворога    захоплено.     «Покривалами,       і  опанчами,     і
---
                                                    7

кожухами почали мости мостити по болотах і багнистих місцях,                             —   і всякими
узороччями половецькими».

         4) Друга битва з половцями; поразка Ігоревого війська

    «Другого дня вельми рано кривавії зорі світ провіщають; чорнії тучі з моря ідуть,
хочуть прикрити чотири сонця, а в них трепечуть блискавки синії. Бути                             грому
великому! Іти дощу стрілами з Дону великого! Отут списам поломитись, отут
шаблями пощербитись об шоломи половецькії, на ріці на Каялі, біля Дону великого!
О Руськая земле, уже за горою єси! («чотири сонця» - маються на увазі чотири князі,
які брали участь у поході: Ігор, Всеволод, Святослав Ольгович, Володимир).
       Ось вітри, Стрибожі внуки, віють з моря               [Азовського ] стрілами на хоробрі
полки Ігореві. Земля гуде. Ріки мутно течуть. Порохи поля покривають. Стяги
говорять: половці ідуть від Дону, і від моря, і з усіх сторін руські полки обступили».
    Ігореві полки щосили відбивались щитами від ворога. Проявив героїзм у запеклій
війні  Всеволод.      «Куди тур поскочив, своїм золотим шоломом посвічуючи, там і
лежать      погані   голови     половецькії.     Поскіпані     шаблями       гартованими       шоломи
оварськії тобою, яр-туре Всеволоде! Він завдав ці рани, дороге браття, забудьши
почесть і життя, і города Чернігова отчий золотий стіл, і своєї милої жони, красної
Глібівни, звичаї і обичаї».
       З ранку до вечора, з вечора до світа летять стріли гартовані, гримлять шаблі об
шоломи,      тріщать    списи...   Чорна     земля    була   засіяна    мертвими      та  пораненими
воїнами, залита кров'ю. Під час битви кочове плем'я ковуїв, яке допомагало Ігореві,
не витримало ворожого натиску і кинулося тікати. Ігор безуспішно намагався
завернути їх на поле бою.
       Билися вони день, билися другий. На третій день під полудень упали стяги
Ігореві (тобто Ігор зазнав поразки). Жаль було князю і свого брата Всеволода, з
яким довелось розлучитись, бо вони потрапили в полон до різних ханів.
       Навіть природа сумувала за полеглими русичами: «Никне трава жалощами»,
дерева спустили свої віти.

       5) Тужіння за Ігоревим військом

    Невеселі часи настали. Загинуло військо Ігоря. Ігоревого хороброго полку — не
воскресити! Заплакали жони руські за своїми коханими, примовляючи:                           «Уже нам
своїх милих лад ні мислю помислити, ні думою здумати, ні очима оглядіти, а злота і
срібла того не мало загубити».
       Горе розлилося по Руській землі, втратили веселість міста. Через князівські
чвари ворогам відкрита дорога до пограбування. Князі «самі на себе крамолу кували,
а поганії самі, з побідами набігаючи на Руськую землю, брали данину                       — по білці з
[кожного] двора».
       Два хоробрих Святославичі, Ігор і Всеволод, ненавмисно підтримали розбрат
свого батька      Святослава     з іншими князями. Вони не виступили на ворога з усіма
разом, а поодинці не так легко одержати перемогу.

         6) Сон і золоте слово Святослава

     У Києві князь      Святослав (батько Ігоря та Всеволода)                 бачить незрозумілий,
смутний сон. Неначе         вдягали його у чорне вбрання на тисовому                 ліжку, наливали
синє вино, з горем змішане, сипали з порожніх сайдаків половецьких великі перли
---
                                                     8

на лоно...     Бояри пояснили Святославу його сон. Це були два соколи, які злетіли від
отчого престолу шукати собі слави. Але соколам крильця підсікли половецькі шаблі
погані, самих опутали і закували «у пута залізні». На третій день Ігоревої битви«два
сонця затемнились, обидва багряні стовпи погасились і з ними молоді два місяці,
Олег і Святослав, тьмою огорнулись, і в морі потонули» «...На річці Каялі тьма світ
покрила: по Руській землі простерлися половці, наче пардуже гніздо».
       Тоді великий Святослав сказав «золоте слово» (повчальна промова), зі сльозами
змішане:«О мої сини, Ігоре і Всеволоде! Рано ви почали Половецькую землю мечами
разити, а собі слави шукати. Ви без честі одоліли [половців у першій сутичці], без
честі, бо кров погану ви пролили. Ваші хоробрі серця в жорстокім харалузі сковані,
а    в    одвазі     загартовані.      Що      ж    натворили       ви     моїй     срібній     сідині?»
     Святослав     навів   приклад      про   сокола,    який   ніколи    не   залишає     своє   гніздо
незахищеним,        коли    летить    бити    ворога. Звертається       Святослав      до волинських
князів    Інгвара     та   Всеволода      Ярославичів;       Романа,     Святослава       і Всеволода
Мстиславичів із закликом виступити разом проти ворога. «Загородіте полю ворота
своїми     гострими       стрілами      за    землю      Руськую,      за   рани     Ігореві,    смілого
Святославича!»       Пам'ятає Святослав і старого Володимира [Мономаха], який все
своє життя мріяв про єдність Русі. Тільки нащадки його чомусь живуть у незгоді:
розбрат князів і привів військо Ігоря до поразки.

       7) Плач Ярославни, втеча Ігоря

    На Дунаї чути голос Ярославни, дружини князя Ігоря. Вона плаче — причитає не
тільки за своїм чоловіком, але і за всіма воїнами, звертаючись                      із проханням про
допомогу до Дніпра-Славутича, до вітру, до сонця. Рано плаче вона в Путивлі на
стіні, примовляючи:«О вітре, вітрило! Чому, господине, так сильно вієш ти?.. Чому,
господине, мої веселощі по ковилі розвіяв?» Просить допомоги Ярославна у Дніпра-
Славутича:     «Прилелій, господине, мою ладу [чоловіка] мені, щоб я не слала йому
сліз на море рано». Ярославна плаче в Путивлі, примовляючи:«Світлеє і трисвітлеє
сонце! Всім тепле і красне єси! Чому, господине, простерло [ти] гарячі промені свої
на лади воїв, в полі безводнім спрагою їм луки звело, тугою їм сайдаки стягло?»
       Ніби у відповідь на прохання            Ярославни Бог вказав шлях Ігорю до втечі з
полону «із землі Половецької на землю Руськую». Половчанин Овлур допоміг йому
втекти...     «Загула     земля     [під   копитами],      зашуміла       трава,    вежі    половецькі
сколихнулися. А Ігор князь поскочив горностаєм в комишні і білим гоголем на воду.
Упав на бистрого коня і скочив з нього сірим вовком. І помчав до лугу Дінця, і полетів
соколом під млою, забиваючи гусей і лебедів на сніданок, на обід і на вечерю».

         8) Повернення Ігоря; величання

     В погоню за       Ігорем кинулись         половецькі хани        Гзак   і Кончак.    Якщо Ігорю
допомагали       навіть    птахи    під  час   втечі,   то   половцям      ставало    все   на   заваді.
    Гзак запропонував Кончаку вбити Володимира,                     сина Ігоря, який залишився у
полоні. На це Кончак відповів незгодою:«Коли сокіл [Ігор] до гнізда летить — то ми
сокільця [Володимира] опутаємо красною дівицею».                       Так і зробив Кончак         через
деякий час. Він оженив молодого полоненого зі своєю дочкою. Половецького хана
тішило, що він має такого цінного                заручника. Невздовзі Володимиру               все-таки
вдалося                                      повернутися                                       додому.
    Ігоря з великою радістю зустріли на рідній землі.«Сонце світиться на небесах —
Ігор князь в Руській землі». Дівчата співають на Дунаї, в'ються голоси [їх] через море
---
                                                    9

до   Києва.    Землі    раді,   городи      веселі.   «Слава     Ігорю    Святославичу,        буй-туру
Всеволоду, Володимиру Ігоревичу! Здоров'я князям і дружині, що борються за
християн проти поганих полків».

                                              2. Аналіз твору

Жанр. У «Слові про похід Ігорів» присутні елементи двох жанрів: прози й поезії
(тому це – ліроепічний твір). Перші видавці визначили його як героїчну пісню,
сучасники – як поему. Сучасні вчені відзначають, що в ньому наявні яскраво
виражені епічні елементи, сильний ліричний струмінь, ритмізована мова, своєрідна
композиція, що дає підставу вважати цей оригінальний високохудожній твір
героїчною поемою.

Автор. Автор поеми невідомий. Думки вчених розійшлися: одні вважають, що твір
написаний кимось із тогочасної феодальної верхівки (може, самим Ігорем чи його
сином Володимиром), інші – незнатною людиною, вихідцем з Чернігово-Сіверщини,
одним із учасників походу, який повернувся на батьківщину. За іншою версією, твір
написано не раніше кінця XVIII ст. як майстерну стилізацію під давньоруські часи.

Тема твору: зображення невдалого походу князя Ігоря проти половців 1185 р. (у
вузькому розумінні); історична доля Руської землі, її минуле, сучасне й майбутнє (у
широкому розумінні).

Ідея твору: заклик до єднання, любові до рідної землі. «Слово про похід Ігорів» - не
тільки найвидатніша пам’ятка давньоруської літератури, але й зразок героїчного
епосу    народу.     Невідомий       автор     закликає     берегти      й   любити      Русь-Україну,
примножувати її багатства.

Характерні риси «Слова…» (спільні для всіх усних і писемних творів героїчного епосу):
- проводиться тема захисту рідної землі від народу-агресора;
- історичне тло створюється у протистоянні ворогу;
- у центрі боротьби стоїться держава;
- епічні   герої   орієнтуються       на  верховного      правителя,      який   уособлює      народну
єдність;
- з повагою мовиться про родоначальників;
- герої проявляють небачену сміливість і в бій за рідну землю йдуть, як на свято.

Історична основа. Невідомий автор розповідає про реальну історичну подію: похід
новгород-сіверського князя на половців 1185 р. Міжусобні змагання князів Київської
Русі  за   землю     призвели     до   жахливої      руїни:   пограбування       міст,  спалення      сіл,
захоплення полонених, убивства родичів. Ситуацією скористалися половці, які з
1061 р. нападали на східнослов’янські землі. Керуючись головним завданням (захист
Руської землі), у 1183 р. великий князь київський Святослав з допомогою ще кількох
князів переміг половців. Князь Ігор також вирішує здолати половців: перший похід
– вдалий, другий (через 2 роки, у 1185 р.) – закінчився поразкою у битві на р. Каялі.

Композиція:
- вступ (пісня Бояна) – роздуми автора над манерою описування подій.
- основа частина (кілька оповідань):
- виступ Ігоревої дружини;
---
                                                   10

- похід;
- битви з половцями;
- сон і «золоте слово» Святослава;
- «плач Ярославни»;
- втеча Ігоря з полону;
- закінчення (величання Ігоря, князів і дружини).

                               Характеристика основних персонажів

      Князь Ігор Святославич.          Новгород-сіверський князь Ігор із перших рядків
поеми    постає    перед    нами    як   патріот:   він  мужньо      боронить     рідну   землю     від
найзапеклішого ворога          —  половців. Своїм найсвятішим обов’язком Ігор вважає
захист батьківщини. Він готовий віддати життя за її свободу: «Сповнившись ратного
духу, він навів свої хоробрі полки на землю Половецькую за землю Руськую».
      Князь Ігор — вірний син Руської землі, безстрашний і рішучий воїн. Ці його риси
найповніше розкриваються перед початком походу на половців. Він не зважає на
віщування природи, а прагне досягти своєї мети. У бою Ігор поводиться мужньо й
хоробро. Моральною та фізичною силою князів Ігоря і Всеволода захоплюються і
сам автор, і київський князь Святослав, який говорить:                    «Ваші хоробрі серця в
жорстокім харалузі сковані, а в смілості загартовані».
      Благородство штовхає Ігоря на допомогу Всеволоду, адже князь розуміє, як
потрібні в бою взаємодопомога і взаємовиручка:«Ігор полки завертає, жаль бо йому
милого брата Всеволода».
      Потрапивши у полон, він не втрачає надії повернутись на батьківщину, навіть
подумки долає перешкоди:
      «Ігор спить, Ігор не спить,
      Ігор мислю поля мірить од великого
      Дону до малого Дінця».
      Але поряд       із позитивними       рисами Ігор має і вади.          Його честолюбство і
нерозсудливість       стали   причиною       поразки,    адже    він  виступив     у  похід   сам,   не
порадившись         навіть    із   київським      князем.     Самовпевненість         і   нехтування
попередженням природи             дорого обійшлися         руському     війську, про що у творі
говориться так:      «Ігоря хороброго полку         —   не воскресити!»      Отже, прославляючи
мужність і патріотизм князя Ігоря, автор все ж засуджує його легковажність і
честолюбство,       підкреслює,      що    тільки    спільними      зусиллями      русичі    зможуть
подолати ворога.

      Князь    Всеволод       Святославич      (брат    Ігоря).  Всеволод      основними      рисами
характеру нагадує свого брата князя Ігоря: відважний воїн, у битві з половцями
зображений як билинний богатир— “буй-тур”. У вирі бою князь забуває про почесті,
багатство, золотий батьківський престол у Чернігові, про ласку та пестощі своєї
дружини, прекрасної красуні Глібівни. Отже, Всеволод уособлює бойову відвагу й
силу.

      Князь Святослав (батько Ігоря та Всеволода).                 Змальовується як глава всієї
Руської держави, який турбується про загальноруські інтереси. Це не тільки мудрий
державний      діяч   і організатор     ефективного       захисту    Вітчизни,    а  й  талановитий
воєначальник, який в 1184 році зумів об'єднати руські сили і розгромити половецьке
військо. Слава про цю перемогу вийшла далеко за межі Русі. Автор «Слова...» всіляко
ідеалізує Святослава, оточує його ореолом слави. Високо підносячи Святослава
---
                                                   11

Київського, перетворюючи його на шанованого патрона всіх руських князів, поет
змальовує його як основного виразника загальноруської                     єдності, як втілення ідеї
необхідності       спільних     дій   проти     половців.      Ця    патріотична      ідея    знайшла
найсильніший вияв у «золотому слові» Святослава. Дорікаючи Ігореві і Всеволодові
за їх необдуманий вчинок, Святослав сумує через їхню поразку, що завдала багато
горя усій Руській землі, скаржиться на те, що князі не                 хочуть допомагати йому у
великій справі захисту рідної землі.

      Ярославна      (дружина      Ігоря,   справжнє      історичне     ім’я  –   Єфросинія,     дочка
галицького      князя   Ярослава      Осмомисла). Ярославна          –  юна    дружина     Ігоря,   яка,
вирядивши в небезпечний            похід чоловіка,        з тривогою чекає звістки від нього.
Дізнавшись      про    поразку     Ігоревого    війська,    Ярославна      тужить     за  полеглими,
оплакуючи не тільки полонення Ігоря, а й загибель його воїнів. Поразка і полон Ігоря,
криваві рани на його тілі —         це не лише її особисте горе, це горе всього руського
народу, яке пекучим болем відгукується в її душі.               Ярославна, сумуючи, плаче, мов
чайка.    Вона,   якби    змогла,    полетіла     би   пташкою       до   любого     чоловіка,    щоб,
знаходячись поруч з ним, полегшити його страждання. Тоді б вона, омочивши рукав
у Каялі, витерла б «кривавії рани на дужому тілі князя». У відчаї княгиня звертається
до сил природи: вітру, Дніпра-Славутича і світлого сонця. Плачучи у                           Путивлі,
Ярославна докоряє вітрові:
«Чому мечеш ти хановськії стріли
На своїх легесеньких крильцях
На моєї лади воїв?»
        Звертаючись        до   великого      Дніпра-Славутича,         Ярославна      благає     його,
заступника руських воїнів, принести на хвилях князя, щоб вона не посилала своїх сліз
на море. Звертаючись до сонця, Ярославна і йому, плачучи, докоряє, що воно своїм
гарячим промінням немилосердно посилювало спрагу руських воїнів, які три дні
билися у безводному степу.
        Ярославна так невимовно страждала, так пристрасно благала сили природи
про допомогу, що, здається, вони почули її і відгукнулися:
«Ігореві князю Бог путь явить
Із замлі Половецької
На землю Руськую
К отчому золотому столу».
        Поетичний образ Ігоревої дружини Ярославни є одним з найпривабливіших
жіночих образів світової літератури, а в східнослов'янській є першим за часом
створення      досконалим      художнім      образом      жінки. Образ      Ярославни      приваблює
людяністю, задушевністю і разом з тим патріотизмом, вражає внутрішньою красою,
красою вірності.
---
                                                  12

                                   Григорій Сковорода
                          DE LIBERTATE (Про свободу (лат.))
Що є свобода? Добро в ній якеє?
Кажуть, неначе воно золотеє?
Ні ж бо, не злотне: зрівнявши все злото,
Проти свободи воно лиш болото.
О, якби в дурні мені не пошитись,
Щоб без свободи не міг я лишитись.
Слава навіки буде з тобою,
Вольності отче, Богдане-герою!

                                      Аналіз поезії «De libertate»

Історія написання твору.          Перебування у селі Ковраї було важливим етапом у
розвитку     світогляду    Г.  Сковороди,      у  формуванні      його   естетичного      ідеалу:   як
селянський     просвітитель      він  живе     серед   народу,    проймається       його   думами     і
надіями, безповоротно вирішує, що його доля — з народом. Тому антинародний рух
50-х pp. XVIII ст., селянські виступи і повстання не могли не відбитися у свідомості
поета.   У ті часи     нерідко траплялося, що вільних             людей     поміщики      самочинно
приписували до своїх кріпаків. Ось чому цілком природним були побоювання
мандрівного філософа, вихідця із селян, «вольности... лишитись». Ще живими були
в пам'яті народній тяжкі бої за визволення від соціального і національного гноблення
польською шляхтою, а вже трудовому селянству царизм накинув на шию нове ярмо,
ще важче, позбавляючи завойованої «вольності». Наказавши зруйнувати Запорозьку
Січ, Катерина II розпорядилася навіть саме «наименование Сечи и запорожских
казаков отдать на вечное забвение». Це, можливо, було однією з причин,                             що
спонукали поета до написання вірша «De libertate».

Тема: вияв громадянської мужності поета в період посилення кріпацтва, оспівування
волі як найбільшого багатства людини.

Ідея:  уславлення     Богдана Хмельницького, народного героя, який присвятив своє
життя боротьбі за волю і щастя українського народу; утвердження свободи людини
як найвищої суспільної цінності.

Основна думка: тільки за умови отримання волі людина почуватиме себе щасливою;
ніяке золото не замінить «вольности».

Віршування і рима: силабічний твір, точні жіночі рими.

Жанр:    громадянська лірика, оскільки в ній поет пов'язує волю з боротьбою за
національне і соціальне визволення трудящих.

                                               Зміст твору

      Поезія починається спокійним філософським міркуванням про те, що являє
собою воля, яка її цінність. Дуже показовим є прославлення в цьому вірші Богдана
---
                                                    13

Хмельницького як «батька вольності», як вірного сина українського народу. Таким
чином, найбільшою радістю, яка повинна належати людині, є її свобода. Подібний
лозунг     за   часів   поступового       наступу     кріпосництва       був    дуже  своєчасним   і
завбачливим. У протиставленні золота і свободи, на думку Г. Сковороди, безперечно
перемагає свобода. І уособленням вільної людини, яка змогла подарувати надію на
волю українцям, є Б. Хмельницький, тому його і славить митець у цій поезії.

                             Всякому місту – звичай і права…
Всякому місту - звичай і права,
Всяка тримає свій ум голова;
Всякому серцю - любов і тепло,
Всякеє горло свій смак віднайшло.
Я ж у полоні нав'язливих дум:
Лише одне непокоїть мій ум.

Панські Петро для чинів тре кутки,
Федір-купець обдурити прудкий,
Той зводить дім свій на модний манір,
Інший гендлює, візьми перевір!
Я ж у полоні нав'язливих дум:
Лише одне непокоїть мій ум.

Той безперервно стягає поля,
Сей іноземних заводить телят.
Ті на ловецтво готують собак,
В сих дім, як вулик, гуде від гуляк.
Я ж у полоні нав'язливих дум:
Лише одне непокоїть мій ум.

Ладить юриста на смак свій права,
З диспутів учню тріщить голова,
Тих непокоїть Венерин амур *,
Всякому голову крутить свій дур.
В мене ж турботи тільки одні,
Як з ясним розумом вмерти мені.

Знаю, що смерть - як коса замашна,
Навіть царя не обійде вона.
Байдуже смерті, мужик то чи цар,-
Все пожере, як солому пожар.
Хто ж бо зневажить страшну її сталь?
Той, в кого совість, як чистий кришталь...

                         Аналіз пісні «Всякому місту – звичай і права»

Історія створення.        10-а пісня збірки Г. Сковороди «Сад божественних пісень»                —
«Всякому городу нрав и права...» - вважається класичним зразком соціальної сатири
---
                                                   14

в давній українській літературі. Слова «всякому городу нрав и права» наштовхують
на думку про адміністративні заходи Катерини II щодо міст у кінці 60-70-х років.
Імператриця       в   цей   час    посилено      запроваджувала        дворянсько-бюрократичну
систему управління губернських та повітових міст, визначала своє розуміння тези
«всякому городу нрав и права». Отже, вірш спрямований не тільки проти загальних
соціальних       пороків,     а   й   конкретно       —    проти     запроваджуваних          порядків
бюрократичної системи. Написано твір було в селі Ковраї десь у 1758-1759 pp., коли
автор перебував у панському маєтку в ролі вчителя-слуги і пильно придивлявся до
життя селян-кріпаків, гостро реагував на жорстоке поводження з ними.

Тема:   сатиричне зображення панів, чиновників, купців, дворянсько-бюрократичної
системи управління.

Ідея:  нищівне висміювання і засудження моральних вад тогочасного суспільного
життя     (спосіб   життя,    інтереси     і  прагнення     поміщиків      та   купців;   тлумачення
чиновниками законів з вигодою для себе, їхнє «крючкодерство»; «чинодрали» і
віршомази-панегіристи, які прислужництвом і підлабузництвом прагнули здобути
високі    посади,    що    давали     добрі    прибутки;     схоластична      система     освіти,    яка
завдавали «спудеям» великих мук).

Основна думка: Г. Сковорода сатирично викриває і заперечує весь тогочасний лад як
антилюдяний        і аморальний;       підносить      розум     та  чисте    сумління,     контрастно
протиставляючи їх тогочасному соціальному і побутовому злу.

Жанр: сатиричний вірш, пісня, де поет представляє й осміює цілу галерею грішників,
що не живуть за своїм покликанням і ганьблять інших: це жадібний поміщик, лихвар,
брехливі купець і юрист, підлабузник-сластолюбець.

Віршування:     написана пісня десятискладовим розміром з цезурою після шостого
складу. Кожна строфа пісні має шість рядків, з яких перші чотири дактилічні, а
останні два — силабічні і звучать як її антитеза, як рефрен.

Рима: як новатор, поет застосовує виключно чоловічі рими (дума — з ума), «неточні»
рими, яких не вживали тогочасні митці; у творі вжиточотиристопний дактиль.

Композиція:     Створивши окремі художні деталі, які відображали різні соціальні
пороки, Г. Сковорода намалював широку картину тогочасних суспільних порядків,
дав їм оцінку. Кожна строфа вірша складається з шести рядків. У чотирьох перших
автор відображає ті чи інші риси живої дійсності, а в двох наступних, що звучать як
рефрен, протиставляє їм свої роздуми.

                                                Зміст твору

      Пісня починається в спокійному тоні. Автор передає особисті роздуми про
різну вдачу людей, уподобання, які у кожного свої. Яка ж думка непокоїть поета, що
в нього постійно «не йде с ума»? Поета як людину чесну, безкорисливу турбує
несправедливість світу, потворні явища сучасної йому дійсності. Саме в цьому
причина його неспокою, його різко негативного ставлення до кріпосницького ладу.
Тому вже в наступній строфі він розгортає яскраві картини тогочасного життя,
типові образи шахраїв і злодіїв, панів і підпанків, гостро висміюючи їх. Тут і                  Петро,
---
                                                  15

який заради чинів витирає панські кутки, і             Федько-купець, який «при аршине все
лжет»,    і лихвар,    що   мріє   про   свої  проценти,     і  пани,   котрі,  наслідуючи      моду,
перебудовують свої палаци за іноземними зразками. У третій строфі Г. Сковорода
нищівно висміює поміщика-кріпосника (заводить англійську худобу) і козацьку
старшину, що постійно збільшують свої земельні володіння, грабуючи селян, а
також викриває панський побут із п'яними оргіями в маєтках. У четвертій строфі
бичується і висміюється несправедливе судочинство тих часів («Строит на свой тон
юриста права»), схоластичні науки («С диспут студенту трещит голова»).
      Особливу увагу звертаємо на останню строфу, що передає основну ідейну
спрямованість         сатиричного         твору.     Потворному          життю        представників
кріпосницького       суспільства     Г. Сковорода      протиставляє       свій  морально-етичний
ідеал, ідеал мудрої людини, яка знає справжню ціну життя і має чисте сумління –
«совесть, как чистый хрусталь».
      Отже, у творі сатирично викривається і засуджується весь суспільний лад як
безчесний й нерозумний. Кожний рядок вірша Г. Сковороди, кожний його образ
несе   у  собі   велике    смислове     навантаження,       відтворюючи       живу    дійсність    у  її
найхарактерніших проявах.

                                    Бджола та Шершень
   - Скажи мені, Бджоло, чого ти така дурна? Чи знаєш ти, що плоди твоєї праці не
стільки тобі самій, як людям корисні, а тобі часто і шкодять, приносячи замість
нагороди смерть; одначе не перестаєш через дурість свою збирати мед. Багато у вас
голів,    але    всі    безмозкі.     Видно,      що     ви    без    пуття     закохані     в    мед.
   - Ти поважний дурень, пане раднику,             - відповіла Бджола. - Мед любить їсти й
ведмідь, а Шершень теж не проти того. І ми могли б по-злодійському добувати, як
часом наша братія й робить, коли б ми лише                  їсти любили. Але нам незрівнянно
більша радість збирати мед, аніж його споживати. До сього ми народжені і будемо
такі, доки    не помремо.       А   без сього жити, навіть купаючись у               меду, для     нас
найлютіша мука.

Сила: Шершень - се образ людей, котрі живуть крадіжкою чужого і народжені на те
тільки, щоб їсти, пити і таке інше. А бджола               - се символ мудрої людини, яка у
природженому ділі трудиться. Багато шершнів без пуття кажуть: нащо сей, до
прикладу, студент учився, а нічого не має? Нащо, мовляв, учитися, коли не матимете
достатку?.. Кажуть се незважаючи на слова Сіраха: "Веселість серця                      - життя для
людини" - і не тямлять, що природжене діло є для неї найсолодша втіха. Погляньте
на життя блаженної натури і навчітеся. Спитайте вашого хорта, коли він веселіший?
- Тоді,  - відповість вам,     -  коли полюю зайця.         - Коли заєць смачніший?          - Тоді,  -
відповість         мисливець,          -       коли        добре         за       ним         полюю.
        Погляньте на кота, що сидить перед вами, коли він куражніший? Тоді, коли
всю ніч бродить або сидить біля нори, хоча, зловивши, й                   не їсть миші. Замкни в
достатку бджолу, чи не помре з туги, в той час, коли можна їй літати по квітоносних
лугах? Що гірше, ніж купатися в достатку і смертельно каратися без природженого
діла? Немає гіршої муки, як хворіти думками, а хворіють думки,                       позбавляючись
природженого діла. І немає більшої радості, аніж жити за покликанням. Солодка тут
праця тілесна, терпіння тіла і сама смерть його тоді, бо душа, володарка людини,
втішається природженим ділом. Або так жити, або мусиш умерти. Старий Катон
---
                                                  16

чим мудрий і щасливий? Не достатком, не чином тим, що йде за натурою, як видно
з Ціцеронової книжечки "Про старість"...
      Але ж розкусити треба, що то значить – жити за натурою. Про се сказав древній
Епікур таке: "Подяка блаженній натурі за те, що потрібне зробила неважким, а важке
непотрібним".

                                Аналіз байки «Бджола та шершень»

      Байки Г. Сковороди стислі й лаконічні, вони складаються з двох частин: у
першій частині коротко розповідається про якийсь випадок, а в другій                      —  подано
мораль, яку автор називає «силою». Інколи друга частина байок — «сила» — у кілька
разів об’ємніша за основну частину та сприймається як філософський трактат.
Головне в байках Сковороди — глибокий зміст, про це він так сказав: «Байка тоді
нікчемна та баб’яча, коли в простому та чудному лушпинні своєму не ховає зерна
істини».

Тема.   Одна з найвідоміших байок Г.           Сковороди «Бджола та Шершень» у формі
діалогу між персонажами розкриває одвічну тему                    суперечності між трудовим
способом      життя     й   паразитичним       існуванням.      Образи      Бджоли      й   Шершня
алегоричні: Бджола — «герб мудрої людини, що в природженому ділі трудиться», а
Шершень — «образ людей, що живуть крадіжкою чужого й родилися на те тільки,
щоб їсти й пити». Бджола бачить своє щастя лише в «сродній праці», тобто праці за
покликанням: «Нам незрівнянно більша втіха збирати мед, ніж споживати. До цього
ми народжені». Шершень цього збагнути не може й зарозуміло наділяє Бджолу
такими характеристиками: «ти така дурна», «багато у вас голів, та безглузді».

Ідея байки:    праця має стати для людини природною потребою і                      «найсолодшою
поживою», лише тоді праця «потрібне робить неважким, а важке — непотрібним». У
«силі»    (мораль,    пояснення      змісту)    байки     автор     бачить     щастя     людини      в
«природженому ділі», яке є справді «найсолодшим бенкетом».

                                          Мораль байки

      Шершень — узагальнений образ людей, що живуть грабунком інших і створені
лише для того, щоб їсти й пити.
      Бджола      —  мудра людина, яка трудиться в «сродному ділі», тобто за своїм
покликанням. Чимало Шершнів безглуздо кажуть: навіщо, наприклад, студентові
вчитися, якщо нічого за це не має. Вони не розуміють, що справа, яка припадає до
душі, дає найбільше задоволення. За природними законами живуть тварини (Хорт,
Кішка, бджола) та наймудріші з людей (наприклад, давньоримський державний діяч
і письменник Катон).
      Немає більшої радості, як          «жити за натурою». Це означає не вдоволення
низьких потреб і скотської похоті, а виконання свого природного призначення в
житті. Саме про таку близькість до природи сказав давньогрецький філософ Епікур:
«Дяка велика блаженній натурі за те,              що потрібне зробила неважким, а важке
непотрібним». Дотримуватись таких правил у житті —                   значить догодити Богу, бо
«усе в ньому і він в усьому».
---
                                                   17

                       Література кінця XVIII                          –  XIX ст.

                                    Іван Котляревський
                                                 «Енеїда»
                                               Стислий зміст

                                                       І
      Греки спалили Трою, і          Еней   з ватагою    троянців, зробивши човни, попливли
морем. Це побачила богиня Юнона (дружина Зевса), яка дуже не любила Енея, сина
Венери, і побігла до бога вітрів Еола, щоб той здійняв бурю на морі й потопив
троянців. За це вона обіцяла йому "дівку чорноброву". Еол розпустив свої вітри та
спричинив страшну бурю. Еней пообіцяв морському богові Нептунові "півкопи
грошей", щоб той утихомирив вітри. Коли випогодилось, троянці стали готувати на
обід "із салом галушки", "лемішку й куліш" і всяке інше, бо любили поїсти, випити, а
потім поспати.
      Венера, хвилюючись за сина, пішла до Зевса (голови богів), який"тоді кружав
сивуху і оселедцем заїдав". Зевс сказав, що доля Енея вже вирішена: він поїде до
Риму, "збудує сильне царство", "на панщину весь світ погонить" і "всім їм буде
ватажок".
      Кораблі Енея довго пливли морем і нарешті пристали до берега, де було місто
Карфаген. А правила в ньому            Дідона, «розумна пані та моторна». Цариця Дідона
закохалася в Енея, щодня влаштовувала бенкети, вечорниці, ігрища, робила все, щоб
парубок аж на два роки забув про свою мету, про Рим.
      Зевс, випадково глянувши з Олімпа на землю, побачив, як гуляють троянці,
розлютився і послав Меркурія, щоб той нагадав Енеєві про його призначення. Еней
вночі втік від Дідони, а вона з горя себе спалила.

                                                       II
      Довго пливли троянці синім морем і пристали до сицилійської землі, де правив
цар Ацест. Їх прийняли гостинно, од душі почастували. Еней вирішив улаштувати
поминки по своєму батькові Анхізу. Поки їли, пили й гуляли, влаштовували кулачні
бої й ігрища, Юнона послала свою служницю на землю, і та підмовила жінок спалити
човни,    щоб     досадити       п’яним    чоловікам.      Зайнялася      велика      пожежа.   Еней
розлютився, став лаяти богів і просити дощу. Дощ пішов, і не всі човни згоріли. Еней
із горя ліг спати і побачив уві сні батька. Анхіз сказав, що все буде добре і хай Еней
навідається до нього в пекло (щоб порадитись).

                                                      III
      Знову довго пливли троянці по морю, аж їм набридло. Пристали вони до
Кумської землі. Поки всі гуляли, зажурений Еней пішов шукати дорогу до пекла. І
зустрів у хатці на курячій ніжці          страшне "бабище". Це була Сивілла-пророчиця.
Вона взялася відвести парубка до батька в пекло, тільки треба було дати хабара богу
сонця                     Фебові                      та                    їй                 щось.
Сивілла та Еней дійшли до нори в якійсь горі і "пішли під землю темнотою". Це була
вулиця у пекло, на якій жили Дрімота, Зівота, Смерть, а за ними в ряд стояли чума,
---
                                                   18

війна, холод, голод та інші лиха. Тут були злі жінки, мачухи, сердиті чоловіки,
неправедні судді, чиновники, волоцюги, п’яниці.
      Дійшли      до   переправи      через    річку    Стікс.   Перевізник      Харон    переправив
прибулих у пекло. Біля входу їх зустрів страшний пес із трьома головами. Сивілла
кинула йому хліба, і вони з Енеєм проскочили в пекло. Там кипіли в смолі всі
грішники. Найбільше діставалося панам, які людей мордували і «вважали за скотів».
Брехуни лизали гарячі сковороди, скупим вливали розтоплене срібло в рот, батьки,
які синів не вчили, "кипіли в нафті в казанах". Еней зустрів у пеклі Дідону, вбитих
земляків-троянців, став із ними            розмовляти, про все розпитувати в них, навіть
реготати. Нарешті зустрівся з батьком, і той сказав, що від Енея буде «великий і
завзятий рід»; «всім світом буде управляти».

                                                      IV
      Троянці відпливли від Кумської              землі. Спочатку було тихо на морі, потім
розгулялася буря. Коли ж вона вгамувалася, виявилося, що мандрівники потрапили
на острів до цариці Цирцеї, яка перетворювала людей на тварин. Троянці проспівали
молебень Еолу, і той вітрами відвернув їх від біди.
      Нарешті припливли до берегів Тібру, на латинську землю. Правив там скупий
цар Латин, який мав дружину Амату й дочку Лавінію. Дівчина була вродлива, мала
багатьох залицяльників, але і їй, і матері найбільше подобався Турн — цар рутульців
(італійців).
Еней наказав троянцям вчити латинську мову, а сам пішов знайомитися з Латином,
взявши багато різних подарунків. Цареві це сподобалося — він уже бачив Енея своїм
зятем.
      Юнона не могла спокійно дивитися на безжурне життя Енея і вирішила всіх
посварити. Під час полювання собаки троянців розірвали цуцика няньки Амати;
Турнові приснилося, що Лавися його зрадила, і почалися крик, сварки. Турн оголосив
війну Енеєві, і з ним у змову вступила Амата, яка не хотіла віддавати дочку                           за
троянця.

                                                       V
      Еней    роздумує, як перемогти Турна, тим більше, що олімпійські боги не
поспішають допомагати. Його зморює сон, і вві сні якийсь старий дід дає Енеєві
пораду       –    побрататися        з    аркадянами,        які    були     ворогами        латинців.
Еней приносить жертву богам та їде до Евандра (царя аркадян). Той погоджується
допомогти і відправляє з військом свого сина Палланта. Венера просить Вулкана-
коваля зробити її синові міцну зброю.
      Юнона через свою служницю попереджає Турна                      про можливий напад Енея і
радить вдарити першим. Той іде на троянську фортецю, але взяти її не може. Тоді
він спалює троянський флот. Венера скаржиться Цібеллі (матері богів), а та — Зевсу.
Верховний бог перетворює кораблі троянців на сирен, і рутульці зі страху тікають.
       Знову тихо. На варті стоять            Низ і Евріал      —   молоді воїни. Низ пропонує
пробратися в рутульський табір і побити ворогів. Хоче це зробити сам, адже в
Евріала є стара мати, а в нього нікого немає. Однак його товариш не погоджується,
і вони йдуть разом, бо, як каже            Евріал,  «де общеє добро в упадку, забудь отця,
забудь і матку, лети повинность ісправлять». Багато ворогів знищили друзі, а як
поверталися, натрапили на латинців, що йшли у свій табір. Юнаки намагаються
сховатися в лісі, але латинці їх вистежили, оточили ліс, що з нього "не зшмигнеш
ніяк", і почали розшукувати "одважну пару". Коли піймали Евріала, Низ заліз на
---
                                                    19

вербу, кинув списа і видав себе. Полковник Волсент стратив Евріала, а Низ засадив
ворогові меч і сам поліг, "бо всі на його і напали... і голову зняли з плечей".
       Розпочинається        жорстока      битва.    Турн    іде   на   штурм,      троянці     мужньо
обороняються; знову втручається Юнона і захищає Турна. Рутульці б’ють троянців, і
ті вже хочуть залишити фортецю. Тоді начальник артилерії починає їх соромити,
нагадувати,      що    князь    «за   воїнів   нас    числить,    за   внуків    славнійших       дідів».
Присоромлені троянці гуртом дружно наступають, і Турн тікає.

                                                       VI
       Боги на Олімпі почали сваритися, Зевс розгнівався й суворо заборонив їм
утручатися в людські справи. Еней через видіння довідується про те, що сталося в
його стані, і йде в наступ. Мужньо б’ється й Паллант, але більш досвідчений Турн
убиває його й відправляє в рутульський стан. Троянці насідають, от-от і Турн
поляже. Юнона хитрістю й любощами домоглася від Зевса, щоб той зберіг життя
Турнові.
       Еней    пропонує      рутульцям      помиритися       й   зробити      поєдинок      лише     між
ватажками. Латинці теж були не проти миру. Почався поєдинок Енея і Турна. Юнона
знову втрутилась і почала допомагати цареві рутульців. Зевс сказав їй, що все одно
Еней стане безсмертним, буде на Олімпі, тому хай не старається. Еней перемагає
Турна, залишеного без допомоги богів, хоче його помилувати, але, побачивши на
ньому Паллантову ладунку, вбиває, щоб помститися за смерть юного лицаря.

                                                Аналіз твору

Історія написання. Над «Енеїдою» І. Котляревський працював близько 30 років (з
перервами). Три перші частини вийшли друком у 1798 р., четверта — в 1809 р., п’ята
— в 1822 р.; повністю твір завершено в 1825-1826 рр., а видано в 1842 р., після смерті
письменника.
       1798 р.    перше видання «Енеїди» з’явилося завдяки ініціативі конотопського
поміщика      Максима      Пурпури. Вихід у світ «Енеїди»             став епохальною подією в
культурному житті України. Це була перша друкована українська книга, написана
живою      народною       мовою,     що   своєю     появою     стверджувала        початок     етапу    у
розвитку нашої літератури.

Тема:   змалювання життя українського суспільства кін. ХVІІІ — поч. ХІХ ст., різних
верств населення (під виглядом троянців, латинян та інших народів).

Ідея:   1)  висміювання        українських     панів    і  чиновників,     козацьких      старшин,     їх
паразитичного життя, обжерливості, пияцтва, нікчемних                       сварок; 2) водночас          -
уславлення      патріотизму, вірності обов’язку, мужності, товариської солідарності
(Еней, троянці, Низ та Евріал).

Основна     думка:    засобом      сміху   викрити     і засудити      негативні    соціальні     явища
суспільства кін. ХVІІІ ст.— поч. ХІХ ст.

Жанр: а)епічна поема — великий віршований твір, у якому розповідається про значні
події і видатних осіб;
       б) травестійний      (з франц. «переодягання»)         твір. І. Котляревський переодягає
своїх героїв в український одяг, згадує про українські страви, напої, народні ігри, пісні,
зображує риси життя різних соціальних верств;
---
                                                    20

       в)бурлескний твір – цей жанр вимагав, щоб про буденне говорилося піднесено,
а героїчний зміст викладався вульгарно.
       Таким     чином,    «Енеїда»     —   травестійна,     бурлескна      поема,     оскільки    в   ній
створюється різкий контраст між першоджерелом («Енеїдою» давньоримського
поета Вергілія), міфологічною темою й прийомами їх розкриття.

Проблематика:
       • соціальна нерівність;
       • патріотизм народних мас, громадський обов’язок;
       • виховання майбутнього покоління;
       • дружба і ворожість;
       • любов і ненависть;
       • людяність і моральна нікчемність.

«Енеїда»     —   енциклопедія       життя       українського      народу.    Легко     і   невимушено
вплітаються у сюжет поеми описи різних аспектів життя українця. У поемі зібрано
велику й цінну етнографічну, етнологічну та фольклорну інформацію. У структурі
поеми описано народні вірування, звичаї, ігри, обряди, побут, кухню й одяг.

Композиція. Твір міститьшість частин, які змістовно пов’язані з подорожжю Енея й
тими пригодами, що трапилися з ним.
       Експозиція: знайомство з Енеєм і його ватагою троянців, які нагадують козаків-
запорожців, з їх завзяттям, хоробрістю, веселими звичаями і войовничим настроєм.
       Зав’язка: подорож Енея з троянцями у пошуках Італії.
       Кульмінація: битва Енея з Турном, в результаті якої боги також розділились на
два загони.
       Розв’язка: перемога Енея над Турном, бо Зевс зглянувся на героя і став на його
бік: «Живе хто в світі необачно, / Тому нігде не буде смачно, / А більш, коли і совість
жметь».

Сюжет. У творі накладаються дві сюжетні лінії:
       • основна — реальні мандри запорозьких козаків після зруйнування Січі;
       • канва сюжету поеми Вергілія.
       Перша сюжетна лінія домінує над другою через образну систему твору. Звідси
—   історично обґрунтовані висновки про характери героїв як національних типів, а
конкретно — як запорозьких козаків.
       Сюжет      «Енеїди»      майже      відтворює      сюжет      Вергілієвої     «Енеїди».      Після
зруйнування Трої Еней разом з уцілілими троянцями шукає Італію. Сім років злостиві
боги водили їх морем. Коли троянці прибувають до Італії, їх зустрічають гостинно.
Еней хоче одружитися з дочкою місцевого царя Латина Лавінією, але того ж прагне
Турн, цар рутульців. Турнові допомагають цариця Амата, дружина Латина, і цар
Евандор. Боги також розділились на два загони: одні — на боці Енея, інші — Турна.
Однак Еней перемагає Турна в бою і стає чоловіком Лавінії.

Віршовий розмір. І. Котляревський уперше в Україні                   написав епічний твір силабо-
тонічним віршем (ямбом), найбільш відповідним для української мови розміром.

Аналіз змісту. Які негативні соціальні явища викриває та засуджує автор у поемі?
       1. Кріпацтво. Найважливішим явищем епохи І. Котляревського було кріпацтво,
але в поемі не дано розгорнутих картин кріпосницької дійсності, тільки в окремих
---
                                                    21

місцях автор виступає проти неподобств цієї системи. Найгостріший, хоч і непрямий
виступ знаходимо в описі пекла:«Панів за те там мордували / І жарили зо всіх боків,
/  Що людям льготи не давали / І ставили їх за скотів».                    Поміщики за тодішніми
законами мали право робити з кріпаками, що хотіли: міняти, продавати, купувати.
Це явище теж знайшло своє відтворення в «Енеїді»: Юнона обіцяє дати Еолові «дівку
чорнобриву», тобто невільницю-кріпачку. У пеклі бачимо панів, які були «дівок охочі
бить», трапляються тут також кріпаки «і панські, і казенні».

       2. Хабарництво.       Все чиновне панство, яке в поемі виведено в образах богів-
олімпійців, за всяку найдрібнішу послугу вимагає нагороди. Без хабара нікуди не
можна поткнутися.         Сама Юнона, дружина верховного бога, не наважується без
хабара просити бога вітрів Еола, щоб той зробив бурю на морі, і Еол за «подарунок»
згодний на злочин — потопити в морі сотні невинних людей, які ніякого зла йому не
зробили. Харон, перевізши Енея та Сивіллу через Стікс, «взяв півалтина за труди».
Еней, добре знаючи «божеські звичаї», під час бурі поспішає пообіцяти богові моря
«півкопи грошей» (копа — 50 копійок), і хоч Нептун і раніше знав, що вітри не мають
ніякого права на його «вотчину» — море, та лише тепер виганяє їх. Якби Еней не дав
хабара, Нептун і пальцем не ворухнув би, щоб допомогти йому.
       Гострий     осуд    І.  Котляревським         цього    потворного       явища     найяскравіше
проявився в тому, що хабарників-чиновників письменник поміщає в пекло. Тут
бачимо суддів, які «по правді не судили та тільки грошики лупили і одбирали
хабарі»;    крючкодера-жмикрута,            який   чиєсь    «діло»,    тобто    судову     справу,    так
«переіначив», що навіть за тогочасними законами, за якими рідко карали хабарників,
він міг потрапити у Сибір; у пеклі дуже багато різних чиновників-крутіїв, бо все
тодішнє чиновництво, за мізерним винятком, грабувало народ, беручи хабарі.

       3. Несправедливі, загарбницькі війни. Царський уряд, прагнучи загарбати все
нові й нові землі, безперервно вів війни із сусідніми державами. І. Котляревський сам
брав участь у воєнних походах і бачив, скільки горя і сліз несла війна трудовому
народові. Чимало батальних епізодів зображено карикатурно. Відверте глузування
над войовничістю латинських правителів бачимо в сцені воєнних приготувань. І.
Котляревський відверто проявляє свої симпатії до миролюбивої політики Латина і
гостро засуджує войовничі настрої Амати. Але коли під тиском дружини Латин дає
згоду на війну, автор змінює своє ставлення до цього персонажа. З неприхованим
презирством зображує письменник і «причину» війни: під час полювання хорти Енея
розірвали улюбленого цуцика старої Аматиної няньки, що жила самотньо в лісі.
Через цього цуцика ллється кров, гинуть люди, знищуються матеріальні цінності. І.
Котляревський гостро засуджує війну за інтереси панівної купки, але до війни за
«общеє добро», за інтереси народу він ставиться з повагою.

                         Дійові особи «Енеїди», їх цитатна характеристика

       Героїв «Енеїди» можна поділити на дві групи: земні                  герої та небожителі, що
мешкають на Олімпі. Серед земних героїв особливо виділяються Еней і троянці.
Вони змальовані в поемі неоднозначно: і в бурлескному, і в героїчному планах.
       У перших розділах поеми троянці змальовані у знижувальному плані: це ватага
розбишак, які люблять порозважатися, зазирнути в чарчину, їхня поведінка чимось
нагадує розваги запорожців. Ватажок троянців                   —   Еней   —  «парубок моторний» і
«хлопець — хоч куди козак», вдатний до всяких витівок. Він                    теж любить погуляти.
Але водночас це люди обов’язку. Коли виникає потреба боронити рідний край, то
---
                                                    22

Еней і троянці виявляють мужність, патріотизм, поводяться як доблесні воїни. В
останніх розділах поеми, змальовуючи цих героїв, Котляревський відходить від
бурлескних традицій. В образах Енея й троянців виразно простежуються риси
доблесного українського козацтва.              Суттєві риси життя панівної верхівки України
відображені й в образах деяких земних героїв: царя Латина, його дочки Лависі, князя
Турна та інших.
       Що стосується образів богів, то вони зображені в сатиричному, знижувальному
плані. Котляревський опустив богів з Олімпу на землю, він позбавив їх святості,
показав звичайними людьми. Боги в поемі наділені рисами української панівної
верхівки кінця XVIII століття. Вони хабарники, нероби, інтригани, нудьгують від
бездіяльності, проводять час у сварках і пиятиці. Так, цар богів Зевс змальований як
п’яниця і самодур. Нептун і Еол - хабарники. Юнона - пліткарка, інтриганка.

       1) Олімпійські боги:
       Зевс (Зевес або Юпітер) — верховний бог, бог блискавки і грому. Зевс
зображений як деспот, п’яниця з вередливим характером.
       «Зевес тоді кружав сивуху
       І оселедцем заїдав;
       Він, сьому випивши восьмуху,
       Послідки з кварти виливав»

       Юнона (Гера) — богиня шлюбу, його дружина. Показана як жінка з дуже
поганим характером («зла Юнона, суча дочка»), заздріслива, підступна, любить
інтриги.

       Венера (Афродита) — богиня кохання, побічна дочка Зевса, мати Енея.
Показана як жінка з легковажною поведінкою, шльондра, готова на все заради
успіху власного сина Енея.
       «Венера молодиця сміла,
       Бо все з воєнними жила,
       І бите з ними м’ясо їла,
       І по трактирах пунш пила;
       Частенько на соломі спала,
       В шинелі синій щеголяла…»

       Еол — бог вітрів, брат Зевса.
       Нептун — бог моря, брат Зевса.
       Вулкан — бог вогню, покровитель ковалів, чоловік Венери.
       Меркурій — бог торгівлі, посланець богів, син Зевса.

       2) Земні герої:
       Еней — троянський цар, син Венери й Анхіза.
       «Прямий, як сосна, величавий,
       Бувалий, здатний, тертий, жвавий…»
       Суперечливий персонаж: з одного боку, ледачий,«на всеє зле проворний»,
занадто любить пиячити, гуляти, з іншого боку, коли йдеться про інтереси
троянців, громадський обов’язок, Еней веде себе достойно, навіть героїчно.

       Анхіз — цар Трої, батько Енея.
---
                                                   23

       Низ та Евріал — троянські воїни.
       В останніх розділах поеми серед троянців Котляревський виділяє два образи:
Низа й Евріала. Ці юнаки приєдналися до троянського війська, щоб допомогти йому
воювати      проти    ворога,     і поплатилися        життям.     Котляревський        захоплюється
мужністю воїнів і через їхні образи висловлює свої погляди на те, як потрібно
любити й обороняти Вітчизну:
       «Любов к отчизні де героїть,
       Там сила вража не устоїть,
       Там грудь сильніша од гармат».
       «Хоть молоді були, та гожі
       І кріпкі, храбрі, як харциз.
       В них кров текла хоть не троянська,
       Якась чужая – бусурманська,
       Та в службі – вірні козаки» (автор про Низа та Евріала).
       «Де общеє добро в упадку,
       Забудь отця, забудь і матку,
       Лети повинность ісправлять» (слова Евріала про те, що слід передусім дбати
про обов’язок перед громадою, а не про особисте життя; Евріал ризикує життям,
незважаючи на те, що в нього є старенька мати).

       Дідона — цариця Карфагена, коханка Енея.
       «Трудяща, дуже працьовита,
       Весела, гарна, сановита,
       Бідняжка – що була вдова…»
       На прикладі Дідони показано, як любовна пристрасть веде досить порядну
жінку до божевілля й загибелі:
       «Енея так вона любила,
       Що аж сама себе спалила,
       Послала душу к чорту в ад».

       Латин     —   цар    Латинської      землі.    Цей    персонаж       змальований       іронічно:
надзвичайно скупий, занадто обережний та боягузливий, майже не втручається в
реальне управління державними справами, намагається уникнути воєн будь-якою
ціною.
       «Земелька ся була Латинська,
       Завзятий цар в ній був Латин;
       Старий скупиндя – скурвисинська,
       Дрижав, як Каїн, за алтин».

       Амата    —   його дружина. Дуже пихата жінка, інтриганка, любить війни та
конфлікти.

       Лавінія (Лавися) — їх дочка. Вродлива юна дівчина, у якої багато залицяльників.
       «Дочка була зальотна птиця
       І ззаду, спереду, кругом,
       Червона, свіжа, як кислиця,
       І все ходила павичом.
       Дородна, росла і красива,
       Приступна, добра, не спесива,
       Гнучка, юрлива, молода…»
---
                                                    24

       Турн — цар рутульський. Закоханий у Лавінію, дуже гордий та пихатий, впертий
та войовничий суперник Енея.
       «Не в шутку молодець був жвавий,
       Товстий, високий, кучерявий,
       Обточений, як огірок;
       І війська мав свого чимало,
       І грошиків таки бряжчало,
       Куди не кинь, був Турн царьок».

       Еванд   — цар аркадський, Палант — його син. Це союзники Енея у його війни
проти Турна.

       Сивілла — жриця бога сонця Феба.
       «Крива, горбатая, сухая,
       Запліснявіла, вся в шрамах;
       Сіда, ряба, беззуба, коса,
       Розхристана, простоволоса,
       І, як в намисті, вся в жовнах».
       Не надто привабливий персонаж з               вередливим характером, проте за хабар
готова допомогти Енею пробратися до пекла та залагодити його справи.

                                         «Наталка Полтавка»
                                            Скорочений зміст

                                                    І дія

        З хати виходить Наталка з відрами на коромислі і, підійшовши до річки, співає
пісню   «Віють вітри, віють буйні», яку закінчує словами: «Петре! Вернися до мого
серця!         Нехай         глянуть         очі       мої       на        тебе        іще        раз...»
        До    неї  підходить      возний    Тетерваковський,        гарно    одягнений      панок.   Він
починає освідчуватися Наталці: «Не в состоянії поставить на вид тобі сили любві
моєй. Когда би я іміл — теє-то як його — столько язиков, сколько артикулов в статуті
ілі сколько зап'ятих в Магдебурськом праві, то і сих не довліло би на восхваленіє
ліпоти твоєй!      Єй-єй, люблю тебе до безконечності». Наталка йому відмовляє,
говорячи, що він пан, а вона сирота, він багатий, а вона бідна, він возний, а вона
простого роду, отже, по всьому видно, що вона йому не під пару. Возний продовжує
умовляти дівчину: «Так знай же, що я тебе давно уже — теє-то як його — полюбив,
як тільки ви перейшли жити в наше село». Наталка співає йому пісню:
       «Видно шляхи полтавськії і славну Полтаву,
       Пошануйте сиротину і не вводьте в славу.
       Не багата я і проста, но чесного роду,
       Не стижуся прясти, шити і носити воду.
       Ти в жупанах і письменний, і рівня з панами,
       Як же можеш ти дружиться з простими дівками?
       Єсть багацько городянок, вибирай любую;
       Ти пан возний — тобі треба не мене, сільськую».
        Закінчивши        співати,    говорить:      «Перестаньте        жартувати       надо     мною,
безпомощною сиротою. Моє все багатство єсть моє добре ім'я; через вас люди
---
                                                   25

начнуть     шептати      про   мене,    а   для    дівки,   коли    об   ній   люди     зашепчуть...»
        Їхню розмову перериває виборний Макогоненко, який з'являється із піснею-
нісенітницею «Дід       рудий, баба руда». Наталка іде додому, а возний                   скаржиться
Макогоненку на погані нові порядки, за яких стали переслідувати хабарників і крутіїв
у земстві та судах. На це виборний із радістю відзначає: «Зате                        нам, простому
народові, добре, коли старшина...             не допуска письменним п'явкам кров із нас
смоктати...» Та возний не образився на ці слова, не нагримав на «крамольного»
Макогоненка, бо він має намір просити виборного бути посередником по його
«сердечному ділу». Возний наївно передає виборному свою розмову з Наталкою і
навіть обіцяє: «Єжелі виіграеш — теє-то як його — любов ко мні Наталки і убідиш її
доводами сильними довести її до брачного моєго ложа на законном основанії, то не
пожалію     —   теє-то    як  його    —   нічого   для   тебе».   Виборний      погоджується,       але
розповідає правду про Наталку, про те, чому вона відмовила. «Уже не що, другого
любить...» І повідав історію життя Терпилів. Жили вони раніше в Полтаві, мали
гарний двір з рубленою хатою, льохом і садом. Терпило,                      понадіявшись на своє
багатство, почав       знайомитись не        з рівнями, «заводити         бенкети,—      пив, гуляв     і
шахровав      гроші»,   покинув     свій   промисел      і помалу     розточив     усе   своє   добро.
Розпився, почав гримати на Наталку, лаяти Петра, якого узяв за годовання, а потім і
зовсім вигнав його з дому. Помер Терпило в бідноті, залишивши дружину і дочку
без шматка хліба. Після його смерті Терпилиха перейшла жити у село. А Наталка
чотири роки чекає Петра, від якого нема ніяких звісток. «Наталка без душі його
любить, через його всім          женихам одказує, та й Терпилиха без сльоз Петра                     не
згадує». Хоча возний і довідався про Наталчине кохання, він вирішив не відступати.
І виборного навчає: «...коли ж що, то можна і брехнути для обману, приязні ради»,
бо в житті всі один одного обдурюють. Свої слова підтверджує піснею «Всякому
городу нрав і права»:
        «Всякий, хто вище, то нижчого гне,
        Дужий безсильного давить і жме,
        Бідний багатого певний слуга,
        Корчиться, гнеться пред ним, як дуга.
        Всяк, хто не маже, то дуже скрипить,
        Хто не лукавить, то ззаду сидить;
        Всякого рот дере ложка суха —
        Хто ж єсть на світі, щоб був без гріха?»
        В цей час Наталка у своїй хатині сидить з матір'ю і шиє. Дівчина сумна та
невесела, а ще матір докоряє їй за те, що вона відказує усім женихам. «Убожество
моє, старость силують мене швидше заміж тебе оддати». Наталка плаче, просить не
примушувати        її до  заміжжя      з нелюбим,      а  стара    матір   просить    Наталку      бути
покірною, розповідає про мрію бачити дочку багатою та щасливою, нарікає на
упертість Наталки, плаче, просить: «...викинь Петра з голови, і ти будеш щасливою».
Бідна дівчина не витримала материних сліз, докорів, прохань і погодилась вийти
заміж за першого ж, хто посватається, тільки б матір заспокоїлася та спокійно
прожила свою старість. Наталка надіялась, що женихи, яким вона відмовила, вдруге
не прийдуть, та й возний після розмови біля річки не наважиться слати старостів.
    Та помилилась Наталка. Бо увечері в їхню хату прийшов виборний і сказав
Терпилисі: «У мене єсть на приміті чолов'яга — і поважний, і багатий, і Наталку дуже
собі   уподобав».     Терпилиха      дуже     зраділа    цій  звістці,   вона   уже    бачила    цього
письменного, розумного і поважного чоловіка своїм зятем. Вона разом із виборним
починає умовляти дівчину вийти заміж за возного. Макогоненко картає Наталку, що
вона не любить своєї матері; не хоче зласкавитися над нею, продовжити ЇЇ щасливі
---
                                                    26

дні. Наталка обіцяє все стерпіти, все зробити заради спокою і благополуччя матері.
Виборний       загадує дівчині не ґедзатися, як             старости    прийдуть, і,      задоволений
виконаною місією, поспішив до Тетерваковського.
    Наталка залишилася в хаті сама. З її уст вириваються слова: «Боже милосердний!
Що зо мною буде! Страшно і подумать, як з немилим чоловіком весь вік жити, як
нелюба миловати, як осоружного любити. Куда мені діватись? Де помощі шукати?..
Горе мені!» Всі її думки і помисли линуть до коханого, і в пісні вона звертається до
Петра:
         «Прийди, милий, подивися, яку терплю муку!
         Ти хоть в серці, но од тебе беруть мою руку.
         Спіши, милий, спаси мене од лютой напасті!
         За нелюбом коли буду, то мушу пропасти».

                                                    II дія

         Сільською вулицею іде парубок. Це Микола. Сирота, що живе на світі без
роду, без племені, без талану і без приюту. Тому він і вирішує іти до чорноморців,
яких любить за їхні козацькі звички: «Так і я з чорноморцями буду тетерю їсти,
горілку пити, люльку курити і черкес бити». В цей час з'являється із піснею «Сонце
низенько, вечір близенько» Петро, який повертається у Полтаву. Петро і Микола
відразу заприятелювали, адже обидва були без кола, без двора, без родичів і сім'ї.
         Недалеко від них, з хати Терпилихи виходить возний з шовковою хусткою на
руці і виборний з рушником через плече. І парубки дізнаються, що возний заручився
з найкращою дівчиною у селі. Петро, ще нічого не знаючи про Наталку, відчуває, як
щось             стискує            його           серце,            яке           віщує            біду.
         Петро намагається дізнатися, чи не його це кохану засватали. Він запитує: «Де
ж вони перше жили?.. Чи давно тут живуть?.. Як вони прозиваються?» Почувши від
Миколи відповідь, він закриває руками обличчя, опускає голову і стоїть нерухомо.
Побачивши, у якому стані Петро, Микола здогадався, хто перед ним стоїть. І вирішує
допомогти йому зустрітися з Наталкою. Із словами «Стережись, Петре, нарікати на
Наталку. Скілько я знаю її, то вона не од того іде за возного, що тебе забула.
Підожди ж мене тут», — Микола іде до Терпилихи.
         Петро залишився сам. Він вражений несподіваною звісткою, що «вмісто
багатого батька найшов мать і дочку в бідності і без помощі». Він сумує і тужить, що
запізнився на один день, і через це буде горювати все життя. В цей час підходить до
нього виборний, і вони розмовляють про театр, у якому Макогоненко ніколи не був.
Він навіть запитує: «А що се таке театр, город чи містечко?» І Петро терпляче
пояснює,     що    це   великий     будинок,     куди    ввечері    з'їжджаються       пани   дивитися
комедію. «Се таке диво — як побачиш раз, то і вдруге схочеться», — ділиться Петро
своїми враженнями від театру. До їхньої розмови прилучається возний, який виявляє
неабияку обізнаність із історичними подіями, певними літературними явищами своєї
доби,     критично     висловлюється         про    спотворення      фактів     з  історії   України     у
театральній виставі «Казак-стихотворец»: «Великая неправда виставлена пред очі
публичності. За сіє малоросійськая літопись вправі припозвать сочинителя позвом к
отвіту».
         Миколі вдалося визвати Наталку, яка дуже сумна і невесела й говорить, що
краще кинутись у Ворсклу, ніж вийти заміж за возного. Микола запевняє дівчину,
що може зробити так, що вона й у Ворсклі не буде, і журитися перестане. І сповіщає
їй, що повернувся Петро: «Він тут, та боїться показатись тобі, потому що ти
посватана за возного». Наталка ж у цьому не бачить ніякої перешкоди. «Мати моя
---
                                                   27

хотіла, щоб я за возного вийшла замуж затим, що тебе не було. А коли ти прийшов,
то   возний     мусить    одступитися»,—        пояснює     вона    Петрові.    Микола      підтримує
закоханих, хоче допомогти їм бути разом, а коли на вулиці з'явилися виборний,
возний     і  Терпилиха,      попереджає:       «Наступає      хмара,    і   буде    великий     грім».
        Терпилиха, яка була дуже рада заручинам дочки з таким поважним паном,
перелякалася, побачивши Петра. Ще більше налякали її слова Наталки: «Коли Петро
мій вернувсь, то я не ваша, добродію». Не знає мати, що і говорити. І дочки жаль, і
гріх закон ламати, і перед возним страшно, який починає лякати судом. А тут ще і
виборний вихопився: «О, так! так! Зараз до волосного правління та і в колоду». Це
вже остаточно переповнило чашу терпіння матері. І де взявся той «осоружний»
Петро? Схвилював, збурив спокійне, тихе лоно сімейного щастя, яке мало скоро
посміхнутися       Терпилисі.     Вбита    горем     мати    з  острахом     волає:    «Батечки     мої,
умилосердіться! Я не одступаю од свого слова. Що хочете, робіте з Петром, а
Наталку, про мене, зв'яжіте і до вінця ведіте». І в тому, що сталося, мати звинувачує
Петра,    бо   раніше    Наталка      не  була    такою    сміливою      та  упертою.      Але   Петро
заперечив: «...щоб я Наталку одговорював іти замуж за пана возного, научав дочку
не слухати матері і поселяв несогласіє в сім'ї —              нехай мене Бог накаже! Наталко,
покорися своїй долі, послухай матері, полюби пана возного і забудь мене навіки!»
Мати слухає спокійну, лагідну мову Петра, і серце її добрішає. Про парубка, якого
щойно проклинала, вже говорить: «Добрий Петро! Серце моє против волі за нього
вступається!» А Петро, щоб ніколи возний не дорікнув Наталці, що взяв бідну, віддає
їй усі свої зароблені гроші. І тут обізвався возний, побачивши, що справа складається
не на його користь, і якого вчинок Петра просто приголомшив. Він взяв Наталку та
Петра за руки, підвів їх до матері: «Благослови дітей своїх щастям і здоров'ям. Я
одказуюсь от Наталки і уступаю Петру во вічноє і потомственное владініє з тим, щоб
зробив її благополучною». І тепер уже всі захоплені вчинком возного, а Микола
виголошує: «От такові-то наші полтавці! Коли діло піде, щоб добро зробити, то один
перед другим хватаються», а виборний додав: «Наталка                       —   по всьому     полтавка,
Петро     —   полтавець,     та  й  возний,    здається,    не   з  другой    губернії».   Терпилиха
благословляє Наталку та Петра. Дія закінчується словами Петра: «Наталко! Тепер
ми ніколи не розлучимося. Бог нам поміг перенести біди і напасті, він поможе нам
вірною любовію і порядочною жизнію бути приміром для других і заслужить
прозвище      добрих     полтавців.     Заспівай    же,   коли   не   забула,    свою    пісню,   що    я
найбільше любив». Наталка співає:
        Ой я дівчина Полтавка,
        А зовуть мене Наталка:
        Дівка проста, не красива,
        З добрим серцем, не спесива.
        Коло мене хлопці в'ються
        І за мене часто б'ються,
        Но я люблю Петра дуже,
        А до других мні байдуже.
        Мої подруги пустують
        І зо всякими жартують,
        А я без Петра скучаю
        І веселості не знаю.
        Я з Петром моїм щаслива,
        І весела, і жартлива,
        Я Петра люблю душею,
        Він один владієть нею.
---
                                                   28

        А потім уже всі разом співають пісню «Начинаймо веселиться, час нам сльози
осушити».

                                          Стислий аналіз твору

Тема: розлука дівчини (Наталки) з коханим-бідняком (Петром) та плани одруження
з немилим багачем (возним Тетерваковським).

Жанр:    «Наталка Полтавка» —          соціально-побутова драма.           Однак сам автор, Іван
Котляревський, так визначив жанр твору: «Опера малоросійська у двох діях», що
передбачає багато музики та пісень.
“Наталка Полтавка” – це перший драматичний твір, написаний новою українською
мовою.

Літературний        стиль.    Твору    притаманні      певні   елементи сентименталізму,           що
розвивався на той час у літературі:
      • звернення до людських почуттів;
      • змалювання їхньої сили й глибини;
      • кінцівка: Возний відмовляється від Наталки.

                                  Характеристика персонажів твору

      «Наталка Полтавка» стала першою в українській драматургії правдивою п’єсою
з народного життя. І. Котляревський яскраво показав у ній типи народних характерів
і за допомогою суто побутового конфлікту розкрив деякі соціальні відносини,
образи чиновників, селян, бурлаків.
      Образи п’єси надзвичайно колоритні і яскраві. Важко обрати серед них якийсь
один   —   найколоритніший. Тому          ми спробуємо коротко розглянути найголовніші
образи твору, щоб виділити серед них найцікавіший.

      Головною героїнею твору є українська дівчина Наталка Полтавка, яка є, власне,
уособленням народного жіночого ідеалу. Наталка ніжна й вірна в коханні, з повагою
ставиться до старших, поважає свою матір, намагається полегшити її життя. У
скрутну хвилину дівчина навіть погоджується на самопожертву заради блага матері.
Всі інші персонажі характеризують дівчину тільки з найкращого боку. Так, про неї
говорять:    «Золото    —   не дівка!.. Окрім того, що красива, розумна, моторна і до
всякого діла дотепна — яке в неї добре серце, як вона поважає матір свою, шанує
всіх старших за себе, яка        трудяща, яка рукодільниця, що й себе, й матір на світі
держить». Наталка рішуча й смілива, коли їй доводиться відстоювати своє кохання,
боротися за нього. І вона спроможна домогтися свого, адже без коханого, Петра, не
мислить подружнього щастя.              Відсутні в    дівчини й      такі риси, як корисливість,
неправдивість, зрадливість. Наталка Полтавка — справжній ідеал дівчини-українки,
так майстерно зображений І. Котляревським.

      Досить складним є образ матері Наталки — Горпини. З одного боку, мати дуже
любить     свою    дочку,    піклується     про   її благо,    виховала     її доброю,     чесною    й
працьовитою. З другого боку, в намаганні домогтися для дочки щастя мати завдає
їй болю, змушує піти на самопожертву.               Адже мати й дочка розуміють щастя по-
різному. Для Наталки воно полягає в поєднанні з коханим чоловіком, подружньому
щасті з Петром, у вірності своїй обіцянці вийти за нього. Але Горпина вважає, що
---
                                                    29

щасливим може бути тільки матеріально забезпечене існування, тому й змушує
дочку вийти то за дяка, то за підканцеляриста, а врешті за возного. Однак наприкінці
твору мати переконується, що дочка буде щасливою тільки з благородним і любим
дочці Петром.

       Петро, коханий Наталки, зображений у творі як сирота-бурлака,«без роду, без
племені, без талану і без приюту», у нього«ні кола, ні двора», отже, ніякого багатства
й статків. Тому й доводиться йому постійно мандрувати. У пошуках роботи Петро
був   «і у моря, був і на Дону, заходив і в Харків…». Петро працьовитий, сердечний,
щирий, безкорисливий, має почуття власної гідності. Крім того, він навіть здатний,
як і Наталка, на самопожертву, тому й хоче відмовитися від коханої дівчини, щоб
вона жила забезпечено й не йшла проти волі матері. Петро кохає Наталку                          «більше
всього    на   світі»,  «більше    як   самого    себе».    Благородство       душі    цього    парубка
безкінечне, і врешті навіть Наталчина мати розуміє, що кращого чоловіка для дочки
не варто й бажати.

       Крім позитивних образів, у п’єсі є й сатиричні, кумедні, які представляють
ворожий селянам табір визискувачів. Возний Тетерваковський, наприклад, виступає
збірним сатиричним образом судових чиновників, і хоч у п’єсі він показаний не на
службі, а в особистому житті, як залицяльник і наречений, усе одно в розмовах і
поводженні він виявляє себе як здирник і хабарник. Спочатку цей комічний чоловік,
наслідуючи старовинні романси, співає, що він полюбив дівчину, як «жадний вовк
младую ягницю», як          «з медом мак». І в таких піснях він показує себе як людина
недолуга, скупа на почуття. Крім того, рівень освіти в нього не досить високий, і він
намагається виглядати розумнішим, вживаючи в мовленні різні довгі й перекручені
слова:   «Могу лі     —  теє-то як його      —  без отсрочок, волокити, проторов і убитков
получити во вечноє і потомственноє владініє тебе — движимоє і недвижимоє імініє
для души моєй — з правом владіти тобою спокійно, безпрекословно і по своєй волі
— розпоряджатись?» Складається враження, що він ставиться до свого кохання й до
дівчини, ніби до судової справи, яку так за звичаєм і розв’язує.
       Возний    —   тип  хабарника, який потерпає через те, що з кожним роком все
складніше стає «викачувати» із селян гроші. Усі його інтереси дрібні й низькі: судові
справи, визискування, начальство, позови тощо. Микола дає йому таку влучну
характеристику:«Хапун такий, що з рідного батька злупить».
       Розмова возного з Петром про театр яскраво розкриває його невігластво,
неосвіченість, яку він так старанно приховував.

       Подібним чином зображується й виборний Макогоненко: «Хитрий, як лисиця,
і на всі сторони мотається, де не посій, там і уродиться. І уже де і чорт не зможе, то
пошли Макогоненка           —  зараз докаже». Він здатний плести інтриги, влаштовуючи
сватання возного, але, з другого боку, жаліє матір Наталки, яка потерпає через
бідність.
       Таким чином, якщо ми маємо обирати героя                   за його позитивними якостями,
душевною красою, то, звичайно, зупинимо свій вибір на Наталці.
---
                                                   30

                                      Тарас Шевченко
                                               «Катерина»

                                         Стислий переказ

                                                      I
        Молода сільська дівчина Катерина              закохалася в москаля (офіцера царської
армії) й не слухала застережень батьків. Вона ходила до нього в садочок, багато разів
ночувала з ним. На все село про неї вже пішла недобра слава, та закохана дівчина на
це не зважала. Аж раптом москаль пішов із села: військо вирушило в похід у
Туреччину, а Катрусі за старим народним звичаєм покрили голову (дівчині, яка
втратила незайманість до шлюбу, народила позашлюбну дитину, обрізали коси й
покривали голову хусткою, звідси й вислів — покритка), та вона не журилася через
це. Сподівалася, що її коханий дотримає слова: повернеться з походу й одружиться
з нею. Колишні подруги стали уникати Катерини. Минуло пів року,                             Катерина
занедужала. Очунявши, вона в запічку колихала немовля. В селі жінки глузували з
неї через те, що вона народила позашлюбну дитину, та ще й від чужинця-москаля.
Дівчині було вже       соромно показуватися на очі людям, у садок вона ходила лише
після заходу сонця. Їй було важко терпіти нескінченні у. Вона все чекала на москаля,
та від нього не було жодної звістки. Катруся гадала: може, його було вбито за
Дунаєм, а може, він покохав іншу у своїй Московщині…                   Насправді Іван не загинув,
але«вернулись москалики // Іншими шляхами».

                                                      II
        Катрусині батьки тяжко зажурилися, вони не могли витримати осуд із боку
односельців. Врешті, вирішили прогнати доньку. Мати, плачучи, дорікала Катерині,
що та не слухала її порад, «віддячила» їй за любов та турботу, зганьбивши батьків на
все   село.   Вона    сказала    доньці    шукати    в  Москві     свекрухи.    Благословивши        на
прощання Катерину, вона впала, як мертва. Катерина заридала, кинулася в ноги
батькові, стала просити пробачення. Та той сказав лише:
        Нехай тебе бог прощає
        Та добрії люде;
        Молись богу та йди собі –
        Мені легше буде.
        Дівчина вклонилась і вийшла мовчки з хати. Перед тим, як рушати в дорогу,
вона пішла у вишневий садок, помолилася Богові й узяла землі під вишнею                            й на
хрест почепила – на згадку про рідне село. Катерина була у відчаї, вона задумалася
про страшне майбутнє своєї дитини, уперше в неї з’явилася думка про самогубство:
        Заховаюсь, дитя моє,
        Сама під водою,
        А ти гріх мій спокутуєш
        В людях сиротою,
        Безбатченком!..
        Катерина з дитиною на руках вийшла з села, подивилися назад і заголосила.
Мов тополя, вона стала в полі при битій дорозі й плакала. Врешті, вирушила в
дорогу. Після цього в селі ще довго говорили про Катерину, та її батьки цього вже
не чули.
---
                                                    31

                                                    III
         За Києвом та за Дніпром, попід темним гаєм, ішли шляхом чумаки, зустріли
сумну молодицю в латаній свитині. В одній руці її був ціпок, на іншій                   –  заснула
дитина. То була Катерина. Вона спитала в чумаків, де шлях у Московщину, та
попросила милостиню. Чумаки дали їй шаг (дрібну монету) – їй було соромно його
брати, та вона згодилася, подумавши про сина.
         Катерина пішла далі, в Броварах відпочила й купила синові медяник. Довго-
довго йшла та питала про дорогу. Часом їй доводилося ночувати з сином під тином.
         Аж   раптом і зима настала. Свистіла хуртовина. Катерина йшла полем у
личаках та в одній свитині. Побачила, що йдуть москалі. Кинулася до них і спитала:
«Чи немає // Мого Йвана чорнявого?». Ті сказали, що не знають, і почали глузувати:
«Ай да баба! Ай да наши!// Кого не надуют!». Катруся сказала, звертаючись до сина:
         Піду дальше – більш ходила…
         А може, й зустріну;
         Оддам тебе, мій голубе,
         А сама загину.
         Дівчина стала серед поля й дала волю сльозам. Її гнітили тяжкі думки про
страшне майбутнє сина. Знову в неї виринула думка заподіяти собі смерть…
         Катерина роздивилася довкола, побачила, що ліс чорніє, а під лісом, край
дороги, здається, виднівся курінь. Вона вирішила піти туди й попросити в господарів,
щоб ті пустили її з дитиною переночувати, а як відмовлять, то ночувати надворі, під
хатою.

                                                       IV
         У лісі були старезні дуби часів Гетьманщини. У яру була гребля. Ставок був
укритий кригою, та в ньому була ополонка, щоб брати воду. Свистіла завірюха. З
хати вийшов карбівничий (лісник, той, що карбує зарубки на деревах), хотів огледіти
ліс, та за такої погоди це було неможливо. Хотів піти в хату, та раптом когось
побачив, звернувся до товариша Ничипора: «Дивись лишень, які побілілі!» То були
москалі. Катерина, почувши про їхню появу, одразу кинулася – неодягнена, боса – й
стала серед шляху. Назустріч на конях їхали москалі. На чолі їх виявився коханий
Катерини – Іван. Дівчина кинулася до нього зі словами:
         Любий мій Іване!
         Серце моє коханеє!
         Де ти так барився? –
         схопилася за стремена, але Іван ударив коня шпорами в боки. Катруся благала
Івана згадати її та дні їхнього кохання, його обіцянки. Іван удавав, що не впізнав її,
поганяв коня, наказав солдатам прибрати її геть: «Дура, отвяжися!// Возьмите прочь
безумную!» У відчаї Катерина стала благати, аби Іван зглянувся та взяв свого сина:
         Наймичкою тобі стану…
         З другою кохайся…
         З цілим світом… Я забуду,
         Що колись кохалась,
         Що од тебе сина мала,
         Покриткою стала…
         Покинь мене, забудь мене,
         Та не кидай сина.
         Побігла в хатину та повернулася з дитиною, але батько малого Івася вже втік.
Побачивши, що він відцурався сина, Катруся стала благати москалів, щоб ті взяли
хлопчика з собою й віддали старшому за сина. Зі словами:
---
                                                    32

        Гріхом тебе на світ божий
        Мати породила;
        Виростай же на сміх людям!
        Оставайся шукать батька,
        А я вже шукала. –
        поклала сина на шлях та кинулася в ліс, як навісна. Дитя залишилось, плакало,
але москалі не зважали, поїхали собі геть. Так би Катрусин син і загинув, проте його
плач почули лісничі та врятували його.
        Катерина ж бігала лісом та голосила, проклинаючи свого Івана. Прибігла до
яру. Опинилася серед ставка. Зі словами
        Прийми, боже, мою душу,
        А ти – моє тіло! –
        кинулася у воду та втопилася.

                                                    V
        Старий кобзар ішов до Києва й сів відпочити. Його міхоношею, тобто тим, хто
водить сліпого й носить мішок для подаяння,                  був хлопчик (то був Катрусин син
Івась). Кобзар співав псалми, перехожі кидали хто бублик, хто гроші. Дівчата
задивлялися на дитину, жаліючи її:«Дала … бровенята, та не дала долі!»
        Тим    шляхом      їхала   карета,   запряжена      шістьма     кіньми,    у  ній  був   пан    із
дружиною та дітьми. Івась побіг до цієї карети, бо пані махала йому рукою. Пані дала
гроші хлопчикові, спитала в нього, як його звуть. А пан глянув та відвернувся: упізнав
свого сина, але не захотів узяти. Карета рушила далі… Кобзар із Івасем полічили
отримане, помолилися на схід сонця й пішли понад шляхом.

                                                  Аналіз

Літературний рід: ліро-епос.

Жанр: соціально-побутова поема.

Основний      мотив:     розповідь     про    трагічну    долю     матері-покритки        та   дитини-
безбатченка в тогочасному суспільстві та зображення розбещеності                           російського
офіцерства.

Основні ідеї: засудження аморальності російського офіцерства, викриття жорстоких
законів суспільства, піднесення материнської любові.

Історія написання: Зі спогадів І. Сошенка, записаних М. Чалим, випливає, що поему
написано орієнтовно наприкінці 1838 р.               —  на початку 1839 р. (поетові тоді було
лише 24 роки). Шевченко працював над поемою під час                        спільного проживання з
Сошенком на Васильєвському острові у Петербурзі з 24 листопада 1838 р. до 18
лютого 1839 р.: «Шевченко то співає, то пише собі щось та все до мене пристає: „А
послухай, Соха, чи воно так до ладу буде?“ Та й почне читать свою „Катерину“…»
        «Катерину» вперше було надруковано в «Козбарі» 1840 р.

Присвята – «Василию Андреевичу Жуковскому на память 22 апреля 1838 года». 22
квітня   1838 р. –    це день звільнення Т. Шевченка з кріпацтва. У цьому звільненні
активну участь узяв Василь Жуковський (1783-1852) – видатний російський поет,
---
                                                    33

перекладач,      педагог.    Жуковський        –  один    із  основоположників         романтизму       в
російській поезії, літературний наставник О. Пушкіна.

Композиційно-стильові           особливості.       Сюжет       становить       послідовність       сцен,
поєднаних авторськими розповідями й численними ліричними відступами, у яких
оповідач коментує події, про які йдеться у творі. Він глибоко співчуває гіркій долі
героїні та її сина, виражає власні почуття й думки. Зокрема, оповідач попереджає
дівчат,    аби   ті  стереглися      чужинців     –  російських      офіцерів,    які  не   поважають
українських родинних звичаїв і навіть уважають за своєрідне досягнення обманути,
збезчестити       дівчину     з  народу;     розмірковує       про   страшну      долю     байстрюків
(позашлюбних дітей), яких чекає бездомне та голодне життя, сповнене постійних
знущань.     Важливу композиційну роль мають описи, пейзажі. Наскрізним у творі є
образ шляху.

Літературний         напрям:     романтизм.       «Катерина»       має    низку    ознак,    властивих
романтичній «байронічній» поемі, поширеній у багатьох європейських літературах (її
основи     заклав     видатний      англійський      поет-романтик        Дж.    Г.  Байрон).     Серед
провідних рис «байронічної» поеми              –  неканонічна форма, фрагментарний сюжет,
поєднання різних часових і просторових планів, присутність автора у творі у формі
ліричних відступів, звернених до читачів і дійових осіб твору. Шевченковому творові
властиві такі ознаки «байронічної» поеми:
- поєднання різних просторових планів (українське село, Київ, Московщина та ін.);
- різке протиставлення українського та московського світів як «свого» та «чужого»;
- присутність автора у творі у формі постійних звертань до читачів та своєї героїні;
-  прийом композиційних          «вершин», між       якими розгортається сюжет,            –  основних
точок розвитку дії, сповнених глибокого драматизму (розлука з Іваном, вигнання з
дому, відмова батька від сина, божевілля й самогубство Катерини, випадкова
зустріч батька з сином);
- створення образів людей, що випадають із повсякденного життя, із суспільних
зв’язків (образ Катерини).

                                    Характеристика персонажів

Персонажі: Катерина, її мати та батько, москаль Іван, Івась – син Катерини та Івана.
Епізодичні персонажі: чумаки, москалі, карбівничий (лісник), старий кобзар.

         Катерина     –  сільська дівчина. У поемі немає детального опису зовнішності
головної героїні, є лише згадки про її гарні             «чорні брови»,     «карі оченята»      та «біле
личко». Це типова зовнішність красуні, описаної в українському фольклорі. За
характером Катерина дуже пристрасна, вразлива, імпульсивна. Покохавши москаля
Івана, вона забуває про все на світі, зокрема про поради й застереження батьків, не
звертає уваги на те, що кажуть про неї односельці. Її почуття дає їй силу стерпіти всі
образи:
         За милого, як співати,
         Любо й потужити.
         Обіцявся чорнобривий,
         Коли не загине,
         Обіцяв вернутися.
         Тойді Катерина
---
                                                   34

        Буде собі московкою,
        Забудеться горе;
        А поки що, нехай люде
        Що хотять говорять.
        Через те, що Катерина порушила правила народної моралі (берегти честь до
шлюбу та не кохатися з чужинцями), проти неї було налаштоване все село, навіть
батьки відцуралися        її. Поет з глибоким співчуттям показує трагедію самотньої та
зневаженої дівчини, проти якої весь світ, якій ніде шукати порятунку. Вона досить
сильна особистість, що до останнього бореться за своє щастя та щастя дитини.
Навіть за найтяжчих умов Катерина намагається не втрачати власної гідності,
наприклад, їй дуже соромно просити милостині                    в чумаків. Проте її материнська
любов є настільки сильною, що вона готова навіть пожертвувати собою й своєю
гідністю, стати наймичкою для Івана, аби він лише пожалів свого сина. Останньою
краплею для дівчини стає те, що Іван відмовляється від сина та тікає. Свої останні
вчинки (залишення малого Івася в небезпеці на шляху та самогубство) Катерина
робить уже з цілком затьмареною від горя свідомістю.

        Мати Катерини вкрай важко переживає осуд своєї дочки з боку односельців.
У її монолозі, зверненому до доні, відбилися її суперечливі почуття: неможливість
чинити спротив суспільній думці (через що вона й виганяє Катерину) та страшний
біль через прощання з дочкою:
        Не вертайся, дитя моє,
        З далекого краю…
        А хто ж мою головоньку
        Без тебе сховає?
        Хто заплаче надо мною,
        Як рідна дитина?
        Хто посадить на могилі
        Червону калину?
        Хто без тебе грішну душу
        Поминати буде?
        Доню моя, доню моя,
        Дитя моє любе!

        Не меншим є й розпач батька Катерини, що«не дивиться на світ божий», так
«тяжко     зажурився»,      проте     він  є   більш    стриманим,       що    проявилося      в   його
небагатослівності під час прощання.

        Російський офіцер Іван – однозначно негативний персонаж. Автор не описує
його зовнішності, є лише згадка про те, що він був чорнявий, мав карі очі. Іван – дуже
жорстока,      бездушна       людина.      Він   збезчестив       довірливу      дівчину,    пообіцяв
одружитися після повернення з походу, та порушив обіцянку. Зустрівши Катерину,
що шукала його, удавав, що не впізнав її, не пожалів і свого сина й відмовився від
нього.

        Івась. Образом малого Івася показано тяжку долю байстрюків у суспільстві
того часу:
        А тому, тому на світі,
        Що йому зосталось,
        Кого батько і не бачив,
---
                                                   35

      Мати одцуралась?
      Що зосталось байстрюкові:
      Хто з ним заговорить?
      Ні родини, ні хатини;
      Шляхи, піски, горе…
      Панське личко, чорні брови…
      Нащо?...

                «Сон» («У всякого своя доля…») у питаннях і відповідях

- Яким є літературний рід цього твору?
- Це ліро-епос.
 -А що це означає?
- Це нескладно. Епос – це коли у творі розповідається про якісь події, а лірика – коли
розповіді про події немає, а є розкриття різних почуттів, переживань. Так ось, у «Сні»
є й перше, і друге.
- А жанр – поема, чи не так?
- Звісно! А точніше, це сатирична поема.
- А що значить «сатирична»?
- Від слова «сатира». Пригадаймо, що це таке. Це не звичайний гумор, а такий дуже
гострий, дошкульний. Коли автор хоче показати, що він дуже погано ставиться до
якогось явища, засуджує його.
- А до якого ж явища (чи може, явищ) так погано ставився Тарас Григорович?
- До російського самодержавства, до суспільних порядків у Російській імперії, від
яких так страждали прості українці, особливо до кріпацтва, до гноблення бідних із
боку багатіїв. А ще до того, що чимало українців, йдучи на службу до царя,
відцуралися рідної мови та звичаїв.
- А до речі, чому в цього твору така назва?
-  Це, з одного боку, ніби й нескладне питання, але якщо добре подумати… Ну
начебто зрозуміло: ліричний герой (тобто той, від імені якого у творі                        ведеться
розповідь) детально переказує свій сон, тому й назва така. Утім, досить вірогідним
видається таке пояснення: ті картини, які Шевченко побачив, коли відвідав Україну
(до речі, сталося це в 1843 р.; для цього митець навіть перервав навчання в
Петербурзькій       Академії     мистецтв),     були    такі  жахливі,     що   нагадували      якийсь
страшний сон. А ще є поширена думка, що поет приховав свої враження й думки у
формі сну, щоб, якщо його звинуватять у паплюженні постаті російського царя, він
міг сказати, що це ж лише сон, а не правдиве зображення чогось.
- Чи можна стверджувати, що в поеми «Сон» є певний сюжет?
- Звісно! Більшість наших сновидінь має певний сюжет, хоч і дуже химерний та
заплутаний. Так само й Шевченків твір.
- Про що розповідається в цьому творі, якщо дуже коротко?
- Герой поеми вночі прийшов додому п’яний (він повернувся з бенкету) та заснув
міцним сном. Йому наснився дуже дивний сон. Снилося, буцімто він летить услід за
совою (варто зауважити, що сова                –  це птах, активний уночі, він пов’язаний у
народних уявленнях із темрявою, розпачем, відчаєм) над Україною, прощаючись із
нею. Спочатку герой милується чудовими пейзажами, а потім із жахом бачить
картини мук простих українців: ось, приміром, вдову змушують платити подушне
(податок) за свого померлого чоловіка, а єдиного сина забирають в армію, а ось
помирає від голоду дитина, поки її мати працює на панщині, чи шкандибає покритка
---
                                                               36

з байстрям, якої відцуралися батьки. Потім місце дії змінюється. Тепер герой летить
до Сибіру. Там він бачить жахливі муки в’язнів-каторжників, закованих у кайдани.
Далі – ще одна зміна місця дії: тепер герой потрапляє в Петербург – столицю імперії.
Тут він зустрічає землячка-перевертня, який служить у палаці царя й уже відцурався
рідної мови. Той пропонує оповідачеві провести його в палац за грошовий хабар, але
герой відмовляється, робиться невидимим і заходить у царські палати.                                                  Тут він
бачить самого царя й царицю (йдеться про Миколу I та його дружину Олександру
Федорівну, які були сучасниками поета), а поруч із ними                                        –   пикатих та пузатих
придворних,           які   геть     утратили         власну       гідність,       прагнучи        будь-що         догодити
державцям. Далі він бачить украй кумедну сцену, що символізує мерзенну рабську
сутність цих царських підданих-лизоблюдів. Це сцена мордобиття, у якій цар б’є в
пику найстаршого придворного, той – меншого, той – ще меншого – і так без кінця
й краю: усе, аби лише догодити цареві. А далі герой іде оглядати Петербург. Він
роздивляється різні споруди та згадує минуле України, особливо лихо, яке їй
заподіяли російські імператори та імператриці. А ще сумує через те, що чимало
земляків, ставши російськими чиновниками, зовсім відцуралися української мови та
своїх    батьків.        Нарешті,        він знову        заходить у          царський        палац.      Цар, змучений
похміллям, схожий на ведмедя, який виліз із барлоги. Він кричить на підданих, і
раптом усі вони провалюються під землю. Розгублений, він уже більше схожий на
кошеня. Герой аж засміявся через це, а цар почув це та гучно крикнув                                                  –  герой
перелякався й прокинувся.
- А чи ділиться «Сон» на якісь розділи чи частини?
- Ні. Якби ділився, ми би побачили цифри                             I, II, III чи назви цих частин. Але ж не
будьмо       формалістами!            Якщо       подивитися          на    зміст,    то    виразно       простежуються
чотири різнопланові частини. Перша                           –   це своєрідний філософський пролог, де
наведено роздуми про низку людських вад (він починається словами «У всякого своя
доля // І свій шлях широкий»). Друга – це уявна подорож Україною, третя – подорож
Сибіром, а четверта – Петербургом.
- Чи можна сказати, що у творі є певні дійові особи?
- Так, їх не дуже багато. До них, зокрема, можна віднести образи героя-оповідача,
царя та цариці, землячка-зрадника. Поет дає їм дуже лаконічні, проте влучні
характеристики. Так, про царя сказано, що він був «високий, сердитий», про царицю,
що вона була «мов опеньок засушений, // Тонка, довгонога, // Та ще на лихо,
сердешне, // Хита головою…» Підкреслено її худорлявість, хворобливий вигляд,
схильність до нервових конвульсій. Цікаво, що Микола I та його дружина прочитали
Шевченків           твір     та     надзвичайно            образилися,           побачивши            своє      дошкульне
зображення. Це стало однією з передумов того, що серед заарештованих учасників
Кирило-Мефодіївського товариства саме Тарас отримав найсуворіше покарання.
-  У   поемі      є   окремі       місця,      які   досить       важко       зрозуміти.         Наприклад,          там,     де
розповідається про каторжників, про Сибір, згадується якийсь «цар всесвітній, цар
волі». Про кого тут ідеться?
- Справді непросте питання. Швидше за все, це узагальнений ідеалізований образ
засланого борця з самодержавством. Тут можна згадати декабристів – російських
дворян, які наважилися повстати про царя. Водночас цей образ може бути й натяком
на образ Ісуса Христа. Адже, згідно з Біблією, над головою розіп’ятого Христа було
вміщено напис: «„Це Ісус — Цар Юдейський“.
- А в тій частині поеми, де йдеться про Петербург, є такий собі опис якогось
войовничого вершника на коні, і сказано: «… на скелі наковано: Первому                                              –  Вторая
таке диво наставила». Що це означає?
---
                                                                         37

                     -  Це сатиричний опис пам’ятника Петрові                  I на Сенатській площі в Петербурзі,
                     спорудженого за        наказом Катерини         II. «Первому     – Вторая»     —  це напис на цьому
                     пам’ятнику російською та ще й латиною («Petro Primo Katarina Secunda»). Сам же
                     поет пояснює далі: «Це той первий, що розпинав // Нашу Україну». Згадаймо трохи
                     з історії! Петро I    після того, як наш гетьман Іван Мазепа перейшов на бік шведського
                     короля, почав чинити безліч дій, спрямованих на придушення української автономії:
                     наказав знищити Батурин (при цьому росіяни вирізали майже всіх його жителів),
                     заснувати      так   звану    Малоросійську        колегію,    що     керувала     Україною      замість
                     гетьмана,— а коли наказний гетьман Павло Полуботок намагався відстояти інтереси
                     козацької     держави,      наказав    ув’язнити     його   в  петербурзькій       Петропавловській
                     фортеці, де той і помер. До речі, голос закатованого Полуботка лунає в одному з
                     місць поеми «Сон», де сказано про те, як «сумно співає щось такеє невидиме»… А
                     «Вторая доконала // Вдову сиротину» — це вже про дії імператриці Катерини II, що
                     повністю      знищила      залишки     автономії     козацької     України,    наказала     ліквідувати
                     Запорозьку Січ та запровадила кріпосне право.

                                                                    «Кавказ»
                     Літературний рід: лірика.

                     Жанр: сатирична поема або «індивідуальна лірико-сатирична форма», близька до
                     таких ліричних жанрів, як політична сатира, ода та послання (за визначенням
                     Ю. Івакіна).

                     Основні мотиви: викриття царського режиму, що провадить загарбницьку війну на
                     Кавказі;     ширше      –   викриття      політичних,      соціальних      та   ідеологічних       основ
                     самодержавства; прославлення боротьби народів за свою свободу.

                     Час написання:       осінь 1845 р.     Приводом       для створення поеми стала звістка про
                     загибель Якова де Бальмена.

                     Композиція: можна виокремити кілька частин:а) ліричний монолог від першої особи,
                     не звернений до конкретного адресата;                б) монолог, звернений до Бога;           в) другий
                     безадресний монолог;г) звернення поета (ліричного героя) до народів Кавказу;
                     ґ) звернення від імені російського колонізатора до кавказьких горян;                        д) монолог
                     поета, призначений панам-кріпосникам;                е) звернення поета до         Христа;    є) другий
                     монолог російського колонізатора до кавказців;                   ж)  ліричне звернення поета до
                     Якова де Бальмена.

                                                           Зміст твору / коментар

Искреннему моему Якову де Бальмену
{1}

Кто дастъ главѣ моей воду,
И очесемъ моимъ источникъ слезъ,
И плачуся и день и нощь о
побіенныхъ...

1.  Поему   присвячено другові Шевченка        – офіцерові,
художникові-аматору й письменникові, що загинув від
час війни на Кавказі (докладніше про нього див. 32)
---
                                                                        38

Іереміи. Глава 9, стихъ 1 {2}.

А) За горами гори, хмарою повиті,
Засіяні горем, кровію политі{3}.
Споконвіку Прометея{4}
Там орел{5} карає,
Що день божий добрі ребра
Й серце розбиває.
Розбиває, та не вип’є
Живущої крові —
Воно знову оживає
І сміється знову{6}.
Не вмирає душа наша,
Не вмирає воля.
І неситий не виоре
На дні моря поле{7}.
Не скує душі живої
І слова живого.
Не понесе слави Бога,
Великого Бога.

Б) Не нам на прю{8} з Тобою стати!
Не нам діла Твої судить!
Нам тілько плакать, плакать, плакать
І хліб насущний замісить
Кровавим потом і сльозами.
Кати знущаються над нами,
А правда наша п’яна спить.
Коли вона прокинеться?
Коли одпочити
Ляжеш, Боже, утомлений?
І нам даси жити!
Ми віруєм Твоїй силі
І духу живому.
Встане правда! встане воля!
І Тобі одному
Помоляться всі язики
Вовіки і віки.
А поки що течуть ріки,
Кровавії ріки!{9}

В) За го́рами гори, хмарою повиті,
Засіяні горем, кровію политі.

Отам-то милостивії ми{10}
Ненагодовану і голу
Застукали сердешну волю
Та й цькуємо. Лягло костьми
Людей муштрованих чимало{11}.
А сльоз, а крові? Напоїть
Всіх імператорів би стало
З дітьми і внуками, втопить
В сльозах удов’їх. А дівочих,
Пролитих тайно серед ночі!
А матерних гарячих сльоз!
А батькових старих, кровавих,
Не ріки — море розлилось,
Огненне море! Слава! Слава!
Хортам, і гончим, і псарям,
І нашим батюшкам-царям
2. Епіграф взято зі Старого          Заповіту, з книги пророка
Єремії,   де   йдеться     про    Божі    кари,   яких    зазнав    за
ідолопоклонство єврейський народ, зокрема про падіння
Юдейського царства та зруйнування Єрусалима.
3. Йдеться про Кавказькі гори. Цієї метафорою поет
змальовує жахливі наслідки кровопролитної Кавказької
війни, «тотальна стадія» якої відбулася в 1817-1864 рр.
Докладніше див. 11.
4. Прометей – герой давньогрецьких міфів, титан, що
викрав вогонь з Олімпу та віддав його людям, за що
голова богів Зевс наказав прикувати його до скелі в
Кавказьких горах. Орел щодня видирав у нього печінку,
та вона виростала за ніч. Прометей став одним із «вічних
образів» світової літератури (писали про нього зокрема
Гесіод, Есхіл, Овідій, Кальдерон, Вольтер, Ґете, Байрон)
—  узагальненим образом незламного               ворога    тиранії й
борця за благо людства. У творі Шевченка Прометей
символізує непокірні кавказькі народи, а якщо ширше –
борців проти російського царизму загалом.
5. Орел    – символ Російської імперії, адже двоголового
орла було зображено на її гербі.
6.  Безсмертя     та незламність       Прометея      символізують
непереможність борців проти російського деспотизму.
7. Продовження думки про незламність народів-борців.
«Неситий»      - це, можливо, диявол, що мріє погубити
людську душу. З іншого боку, «неситим» поет міг назвати
й російського імператора Миколу I за його жадібність.
Виорати     поле    на   дні  моря     так  само     неможливо       й
безглуздо, як знищити прагнення до свободи.
8.  Ставати на прю       – вступати в боротьбу, змагатися з
кимсь, від застарілого слова “пря” (боротьба, змагання). У
звертанні    ліричного     героя    до   Бога    лунають     мотиви
богоборства, тобто вільнодумного засудження Бога за
те, що він допустив зло й несправедливість у створеному
ним світі та не втручається, аби покарати зло. У творі
Шевченка       богоборчі      мотиви      дещо     парадоксально
поєдналися з глибокою вірою в остаточне торжество
Божої правди.
9. Ці «криваві ріки» - це кров численних жертв війни на
Кавказі: як солдатів російської армії,           так і кавказьких
горян. У цій жахливій загарбницькій війні поет убачає
виразне свідчення гіркої несправедливості світу.
10.   «Отам-то милостивії ми…»           - приклад сатиричного
пародіювання офіційної мови. Тут, вочевидь,                висміяно
царські маніфести та грамоти;           пор. «всемилостивейше
пожаловали мы...».
11.  Після закінчення Кримської війни Росія зосередила
всі воєнні зусилля на Кавказі. Туди було введено 250-
тисячну армію. Організатори війни не зважали на жодні
жертви.     У  спогадах     очевидців     тих   подій   збереглися
навіть описи гір трупів російських солдатів, загат із них,
по   яких    ішли    на   приступ     наступні     лави.   За   часів
імператора Миколи I         російська армія штурмувала аули
горян так: першу роту командири свідомо пускали під
розстріл, а тоді одразу кидали в бій другу, сподіваючись
скористатися паузою, у яку горяни перезаряджатимуть
рушниці. М. Чернишевський в одній зі статей з нагоди
закінчення війни на Кавказі підрахував, що війна щороку
забирала життя 25 тис. солдатів.
---
                                                                         39

Слава{12}.

Г) І вам слава, сині гори,
Кригою окуті.
І вам, лицарі великі,
Богом не забуті{13}.
Борітеся — поборете,
Вам Бог помагає!
За вас правда, за вас слава
І воля святая!{14}
Чурек ісакля {15} — все твоє,
Воно не прошене, не дане,
Ніхто й не возьме за своє,
Не поведе тебе в кайданах{16}.
Ґ) А в нас!.. На те письменні ми,
Читаєм Божії глаголи! {17}..
І од глибо[ко]ї тюрми
Та до високого престола —
Усі ми в золоті і голі.
До нас в науку! ми навчим,
Почому хліб і сіль почім!
Ми християне; храми, школи,
Усе добро, сам Бог у нас!
Нам тількосакля очі коле:
Чого вона стоїть у вас,
Не нами дана; чом ми вам
Чурек же ваш та вам не кинем,
Як тій собаці! Чом ви нам
Платить за сонце не повинні!{18}
Та й тілько ж то! Ми не погане,
Ми настоящі християне,
Ми малим ситі!.. А зате!
Якби ви з нами подружили,
Багато б дечому навчились!
У нас же й світа, як на те —
Одна Сибір неісходима,
А тюрм! а люду!.. Що й лічить!
Од молдованина до фіна
На всіх язиках все мовчить,
Бо благоденствує!{19} У нас
Святую Біблію читає
Святий чернець і научає,
Що цар якийсь-то свині пас
Та дружню жінку взяв до себе,
А друга вбив. Тепер на небі{20}.
От бачите, які у нас
Сидять на небі! Ви ще темні,
Святим хрестом не просвіщенні,
У нас навчіться!.. В нас дери,
Дери та дай,
І просто в Рай,
Хоч і рідню всю забери! {21}
У нас! чого то ми не вмієм?
І зорі лічим, гречку сієм,
Французів лаєм{22}. Продаєм
Або у карти програєм
Людей... не негрів... а таких,
Таки хрещених...но простих {23}.
Ми не гішпани{24}; крий нас, Боже,
Щоб крадене перекупать,
12. Хорт    – порода мисливської собаки, псар -              людина,
що доглядала за мисливськими собаками й ходила з
ними     на   полювання.       Цими     словами      поет    висміює
російських царів, що женуть на війну солдатів, мов псарі
– собак-гончаків.
13. Ці лицарі –      кавказькі горяни, що чинили героїчний
спротив        завойовникам.         Релігійний        національно-
визвольний рух горян, котрий дістав назву «мюридизм» і
поєднував       загальноісламську        ідею     джихаду,      тобто
священної боротьби, із уявленнями суфіїв – мусульман-
містиків    та   аскетів,   –  надав    ідеологічного      підґрунтя
боротьбі проти поневолення «гяурами»-росіянами. Утім,
у суворому моральному кодексі непокірних горян можна
вбачити     й   прояв    давніших     демократичних         традицій,
поширених серед кавказьких народів.
14.    На думку поета, в питанні Кавказької війни Бог і
правда на боці не християн (росіян), а мусульман (горян).
Цими     дуже     сміливими      словами     Т.  Шевченко       кинув
виклик      імперській       ідеології,     що     виправдовувала
завоювання         Кавказу       наміром        принести        світло
християнства та цивілізації начебто відсталим народам.
15.  Чурек – прісний хліб кавказьких горян,             сакля — їхнє
традиційне житло, зазвичай влаштовуване на схилах гір.
16.    Поет    пропагує      право     представників       будь-яких
народів, зокрема й неєвропейських та нехристиянських,
на самостійне життя, згідне з їхніми традиціями.
17.    Мова     ведеться     начебто      від   імені    російського
колонізатора, що звертається до жителів Кавказу. Він
зверхньо        похваляється         своєю        освіченістю        та
християнською        вірою,    які  нібито    дають     йому    право
«просвітити», навчити чогось інші народи.
18.   У   цих   гротескних      словах    виявляється      справжня
сутність колонізатора         –  його бажання нав’язати свою
владу, позбавити колонізовані народи будь-яких, навіть
базових, прав.
19. Викриття політичного ладу самодержавної Росії з її
деспотизмом        та  національним       гнітом.    Поет    висміює
поширене       в  пропагандистській        літературі     його   часів
вихваляння величезних розмірів та могутності імперії.
Кількість тюрем показує справжню сутність цієї держави
– «тюрми народів». А слова «На всіх язиках все мовчить…»
висвітлюють         політику       національного          гноблення,
тотальної цензури, придушення права народів імперії на
висловлення власної думки.
20.   Йдеться про царя Давида, який, згідно з біблійною
оповіддю, в юності був пастухом. Щоб здобути красуню
Вірсавію — дружину воєначальника Урії, Давид відправив
Урію на війну, де того кинули            на загибель за його ж,
Давидовою, таємною настановою.
21. Поет засуджує підступних можновладців та багатіїв,
що      прикривали        свої    негідні     вчинки      нещирими
благочестям та побожністю.
22. За часів написання твору (тобто близько 1845 р.) у
російській офіціозній літературі та пресі часто «лаяли
французів»,      тому    що    у   Франції,    де   вже    відбулися
революції 1789 та 1830 рр., назрівала нова революція.
Микола I, як і інші монархи-реакціонери, непокоївся, що
приклад      французів      може      надихнути       невдоволених
жителів його імперії.
---
                                                                         40

Як ті жиди. Ми по закону!..
Д) По закону апостола
Ви любите брата!
Суєслови, лицеміри,
Господом прокляті {25}.
Ви любите на братові
Шкуру, а не душу!
Та й лупите по закону
Дочці на кожушок,
Байстрюкові на придане,
Жінці на патинки.
Собі ж на те, що не знають
Ні діти, ні жінка!

Е) За кого ж Ти розіп’явся,
Христе, Сине Божий? {26}
За нас, добрих, чи за слово
Істини... чи, може,
Щоб ми з Тебе насміялись?
Воно ж так і сталось.
Храми, каплиці, і ікони,
І ставники, і мирри дим {27},
І перед обра[зо]м Твоїм
Неутомленниє поклони.
За кражу, за войну, за кров,
Щоб братню кров пролити, просять
І потім в дар Тобі приносять
З пожару вкрадений покров!! {28}
Є) Просвітились! та ще й хочем
Других просвітити {29},
Сонце правди показати
Сліпим, бачиш, дітям!..
Все покажем! тілько дайте
Себе в руки взяти.
Як і тюрми муровати,
Кайдани кувати,
Як і носить!.. і як плести
Кнути узловаті {30] —
Всьому навчим; тілько дайте
Свої сині гори
Остатнії... бо вже взяли
І поле і море {31}.

Ж) І тебе загнали, мій друже єдиний,
Мій Якове добрий!        Не за Україну,
А за її ката довелось пролить
Кров добру, не чорну. Довелось
запить
З московської чаші московську отруту!
{32}
О друже мій добрий! друже
незабутий!
Живою душею в Украйні витай,
Літай з козаками понад берегами,
Розкриті могили в степу назирай.
Заплач з козаками дрібними сльозами
І мене з неволі в степу виглядай.
А поки що мої думи,
Моє люте горе
Сіятиму — нехай ростуть
23.   Поет    згадує    найжахливіші      прояви     такого    явища
суспільного      життя,     як    кріпацтво:     кріпаків    нерідко
продавали або програвали в карти, адже вважали за
рабів. Порівнюючи кріпаків із неграми, поет, вочевидь,
посилається        на   нещодавній        (1841     р.)  російський
«трактат»     про    боротьбу     з  торгівлею     неграми     та   на
царський      указ    1842     р.  про    покарання      російських
підданих, винних у цьому злочині. Такі кроки правителя
кріпосницької         імперії,      звісно,     були       проявами
лицемірства.
24. Гішпанів (іспанців) згадано тому, що саме                  Іспанія
протидіяла міжнародному осуду работоргівлі, яку тоді
найактивніше провадили іспанці.
25. Звернення до        панів-кріпосників, що експлуатували
селян на нібито цілком законних підставах: державні та
церковні закони були на їхньому боці. Поет доганяє
панам,     що    підступно     використовують         християнське
вчення задля власної наживи.
26. Звернутися до самого Ісуса Христа поета змушує те
зло, що панувало в Російській імперії, а зокрема ганебна
участь    у   ньому    російської    православної       церкви,    що
виправдовувала та освячувала державне насильство.
27.   Ставник     -  великий     церковний      свічник.    Мирра —
пахуча смола, яку палять під час церковної відправи.
28.    Ідеться     про    використання        православ’я       задля
ідеологічного       й  духовного      виправдання       російського
панування      на   Кавказі.    Так,   православні      священники
проводили ритуали, благословляючи війну на Кавказі,
що начебто мала на меті навернути горян до Бога. У
патріотичній літературі стало вельми вживаним поняття
«російського Бога», що благословляє подвиги імперії. У
«Кавказі»     ми     бачимо,     за   висловом       Івана    Дзюби,
«оскарження             фундаментального               лицемірства
одержавленої, в Бога вкраденої церкви, поставленої на
службу системі тотального обману і розбою».
29.    Тут    укотре      засуджено       намагання      російських
колонізаторів виправдати загарбницькі війни наміром
просвітити поневолені народи.
30.    Друге     звернення      російського      колонізатора       до
народів Кавказу. Поет називає своїми іменами «блага»,
які має принести імперія: тюрми, кайдани, кнути (тобто
батоги). В часи Шевченка підданим імперії, окрім дворян,
духовенства та інших привілейованих категорій, було
дозволено       призначати       тілесні    покарання,       зокрема
побиття батогами.
31. Ці слова вказують, що війна вже увійшла в останню
стадію, адже російська армія відрізала горян від Чорного
моря, витіснила їх із долин у гори та подробила займану
ними територію.
32.    Наприкінці      твору     поет    звертається      до    свого
покійного друга Якова де           Бальмена (1813-1845). Граф
Яків де Бальмен був українським художником і автором
кількох повістей. З Шевченком він познайомився в 1843
р. Вони потоваришували, не раз зустрічалися, зокрема в
товаристві     В.  Закревського.      Я.  де   Бальмен      разом    із
родичем       М.    Башиловим         виконав      ілюстрації     для
рукописного       «Кобзаря»     (1844),    проілюстрував       поеми
«Гайдамаки» та «Гамалія». Перш ніж виїхати на Кавказьку
війну,     граф     де    Бальмен       залишив       Закревському
ілюстрований ним          збірник    Шевченкових        поезій. Яків
---
                                                    41

  Та з вітром говорять.                      загинув   під  час   Даргінського   походу,   в  сутичці   з
  Вітер тихий з України                      горянами. Шевченкові було дуже прикро, що той віддав
  Понесе з росою                             життя не захищаючи Україну, а на чужій, загарбницькій
  Мої думи аж до тебе!..                     війні.
  Братньою сльозою
  Ти їх, друже, привітаєш,
  Тихо прочитаєш...
  І могили, степи, море,
  І мене згадаєш.

                                    Пантелеймон Куліш
                                               «Чорна рада»
                                               Переказ змісту

(І-ІІ) Навесні 1663 року двоє вершників наближалися до Києва. Один був молодий
озброєний козак (Петро Шраменко), другий «по одежі й бороді — як піп, по шаблі та
шрамах на обличчі — як старий козарлюга» (старий Шрам). Видно, що їхали вони
здалека. Не доїжджаючи до Києва, завернули до                    Хмарища, Череваневого хутора.
Черевань був багатим паном і веселим, з тих козаків, що збагатилися за десятилітню
війну з ляхами.
       Було тихо й гарно, та вершники якісь невеселі. Приїхали до хутора й загрюкали
в дубові ворота. Відчинив старий ключник Василь Невільник і дуже зрадів, пізнавши
паволоцького полковника Шрама. Про його сина Петра сказав:                         "Орел, а не козак!"
Провів на пасіку, де найбільше часу проводив Черевань і де любив приймати гостей.
       Старий Шрам        був сином паволоцького попа Чепурного, вчився в Київській
братській школі й сам вийшов              на попа. Але коли піднялися козаки з гетьманом
Остряницею проти уніатів, не всидів у парафії та пішов до козацького війська.
Поляки швидко гасили полум’я всіх повстань, і в Україні продовжували творитися
безчинства та неподобства. Шрам зупинився в зимівнику серед                          дикого степу на
Низу, взяв      за  жінку    полонену     туркеню,     проповідував       Слово Боже рибалкам і
чабанам. Побував скрізь, так загартувався, що велика користь і підмога з нього була
під   час   Хмельниччини.        Пошрамовано         його   вздовж     і впоперек,     тому    отримав
прізвисько — Шрам. Сини підросли, стали козаками; двоє полягли в бою, залишився
тільки     Петро.    Відчувши,      що     занепадає      його    сила,   Шрам       зложив     із  себе
полковництво і почав служити Богові.
       Але    знову    почалися      на   Україні    негаразди,     сварки     й  кровопролиття        за
гетьманську булаву. Шрама мучила думка, що загине від цього Україна. Тому правив
мирянам:"Блюдітеся, да не порабощенні будете; стережіться, щоб не дано вас ізнов
ляхам     на  поталу!" Коли      помер     паволоцький       полковник,      Шрам сам       зголосився
послужити громаді, і його обрали знову. Задумався полковник, як Україну «на добру
дорогу вивести». Пустив поголоску, що нездужає, а сам виїхав на хутір для поради.
       На пасіці у Череваня Шрам зустрів Божого Чоловіка. Це був сліпий старець-
кобзар. Ходив без поводиря, у латаній свитині й без чобіт, а грошей носив повні
кишені: він викупляв невільників із полону. До того ж умів лікувати, замовляти рани.
Козаки дуже поважали його ще й за пісні. Черевань зрадів зустрічі, став розпитувати
Шрама. Той сказав, що їде на прощу до Києва. У Божого ж Чоловіка одна дорога —
викупляти невільників. Служник             Василь Невільник і собі докинув слово, що саме
---
                                                  42

завдяки Божому Чоловікові він бачить світ хрещений, а служить тепер вірою та
правдою Череваневі, за чиї гроші його звільнено з полону. Шрам розпитував старця,
чи знає той, що діється за Дніпром. Божий Чоловік сумно сказав, що немає ладу між
козаками, старшину не слухають. Сомко міг би гетьманувати, так йому не дають, бо
він не хоче кланятися московським боярам. Запорожці ж своїм гетьманом звуть
Брюховецького.        Шрам     здивований      цим.   Якось    Сомко,    що   доводився      Юрасеві
Хмельницькому дядьком, образив Іванця Брюховецького, а вночі піймав його біля
свого ліжка з ножем. Військова рада присудила відрубати йому голову, а Сомко
звелів посадити Іванця на свиню й провезти по місту.
      Після цього сорому «Іванець» став збирати гроші, годити кожному. Коли Юрась
пішов    у  ченці,   Брюховецький        обікрав    гетьманську      скарбницю       й  подався     на
Запорожжя.       Там    сипнув     грошима      —    і  запорожці      обрали     його    кошовим.
Полковник Шрам признався, що їде не на прощу, а в Переяслав, до Сомка-гетьмана,
сподіваючись,        що      саме      він     зможе       об’єднати        розділену       Україну.

(ІІІ) На  хуторі    в  Череваня     Петро    Шраменко       сидів   у  пекарні    та  розмовляв      із
Череванихою        (Меланією)      та   її дочкою      Лесею.     Черевань,     зазирнувши       туди,
порадувався й пожартував, що йому, мовляв, ще й жениха доброго для доньки
привезли. Світлиця в Череваня гарна, на полицях срібний та золотий посуд, що з
війни, з княжих замків привіз. А молодому Шраменкові найкраще здалося в пекарні,
де квіти, запашний хліб та чудова дівчина. Черевань пригощав гостей, а Череваниха,
свіжа й повновида, дізнавшись, що Шрам їде на прощу, зголосилася поїхати з ним.
Полковник спитав у господаря, чи погодився б він віддати свою дочку за його сина.
Черевань радо дав згоду, а Леся ніби злякалася, хоч Шраменко їй теж припав до
душі. Тут увійшла Череваниха й сказала, що такі справи так не робляться, спочатку
слід сходити на прощу. Отже, сватання відкладалося, і Шраменко здогадався, що
Череваниха має на думці іншого зятя, та й Леся ним гордує. Коли їхали до Києва,
Петро прямо спитав Череваниху, а та відповіла, що їй, коли вона ще ходила вагітна
Лесею, приснився дивний сон, що ясну панну забирає сам гетьман (Сомко). Ворожка
підтвердила,      що   суджений      дочки,    яку   вона   народить,     буде    найкрасивіший       і
найзнатніший.

(IV) Шрам та Черевані відправилися на прощу до Києва.                       Вони їхали вузькими
провулками Подолу. Їм перегородили дорогу міщани, що святкували народження
сина в Тараса Сурмача. Стали наполягати, щоб подорожні з ними випили                          —  ті не
хотіли, слово за слово, і спалахнула сварка. Міщани, мовляв, власним коштом
будують укріплення, платять            податки, а кармазини (реєстрові козаки) тільки в
дорогому      одязі   роз’їжджають,       п’ють    та  гуляють.     Нарешті     панотця      (Шрама)
пропустили, а він тяжко задумався й зрозумів, що тут не обійшлося без намовлянь
Іванця Брюховецького. Черевань, прагнучи розважити старого Шрама, сказав, щоб
той так не переймався, адже в них є і хліб, і до хліба. Шрам розгнівався й назвав його
«Барабашем». Черевань дуже образився, потім сказав, що готовий хоч куди йти
разом зі Шрамом боротися.

(V) Наші прочани (Шрам та Черевань) походили по церквах, дали панотцям срібла
на нужди, аж ось         галас, музика, тупотіння. Це якийсь із запорожців зі світом
прощався. Пив, гуляв, пригощав товариство, йшов навприсядки до монастиря, потім
усе козацьке скидав, залишав багатство, яке було, вдягав волосяну сорочку та й ішов
у монастир спасатись.
---
                                                    43

       Після того багато бурсаків опинялися в запорожцях. Черевань сказав, що був
би нежонатий, сам пішов би на Січ. Шрам йому заперечив, сказав, що перевелося
козацтво, тепер туди йдуть або злодії, або дармоїди, які все п’ють та величаються.
       А біля карети Череванихи й Лесі закружляли два запорожці, хижо
поглядаючи на дівчину. Один із них, «здоровенний козарлюга» (на ім’я Кирило Тур),
сказав своєму побратимові Чорногорцю, що заради такої дівчини й Січ покинути не
гріх і що вона обов’язково буде його.

(VI) Коли Черевані зі Шрамами повернулися з печер, на подвір’ї вони побачили
високого і вродливого чоловіка в дорогому кармазині, з великим почтом. Це був
гетьман Яким Сомко, і Шрам дуже зрадів. Гетьман запросив усіх до себе в гості, а
Лесю назвав своєю нареченою. Тепер Петрові Шраменкові ні на що було
сподіватися. Хоч був він козак знатний і вродливий, Сомко все ж кращий —
"високий, огрядний собі пан, кругловидий, русявий; голова в кучерях, як у золотому
вінку; очі ясні, веселі, як зорі; і вже чи ступить, чи заговорить, то справді по-
гетьманськи". Шрам назвав Сомка ясним соколом, а той його — батьком. Сіли за
стіл, і заплакав старий полковник. Усі здивувались, а він пояснив, що не від свого
особистого горя плаче, а за Україну вболіває:"У нас окаянний Тетеря торгується з
ляхами за християнські душі, у вас десять гетьманів хапається за булаву, а що
Вкраїна розідрана надвоє, про те усім байдуже". А ще йдуть"поголоски про чорну
раду" (тобто про збори, на яких братимуть участь прості, рядові козаки, запорожці,
та інша «чернь»). Сомко сказав, що заспокоїть запорожців, а чернь навчить
шанувати гетьманську зверхність. Щодо інших, то"нехай і міщанин, і посполитий, і
козак стоїть за своє право; тоді буде на Вкраїні і правда, і сила". Далі Сомко сказав,
що негоже йому без гетьманші. Тоді попросив благословення у Череванів на шлюб
з їхньою дочкою. Черевань був здивований, сказав, що вже ледь не просватав
дочку за Шраменка. Але старий Шрам підійшов, сказав, що вони не стоятимуть на
дорозі в гетьмана, й благословив молодих.
       Раптом прийшов запорожець Кирило Тур, той самий, що налякав Лесю, Сомко
його    привітав,    а  старий    полковник       сказав,   що    не  годиться     водитися      з  цими
гультіпаками. Гетьман зауважив, що й між запорожцями є багато хороших людей,
як ось Кирило:       "Добрий він, І душа щира, козацька, хоч удає з себе ледащицю й
характерника (ворожбита)".

(VII-IX) Сомко посадив гостей за стіл, почав               розпитувати Тура, як той опинився в
Києві, й показав свою наречену. Кирило сказав, що одбере цю дівчину й повезе на
Чорну Гору. Усі сміялися, подумавши, що то жарт. Лесі аж недобре зробилося.
Окрім того, вона помітила, що наречений за своїми справами не дуже й звертає увагу
на   неї. Увечері    позамикали       всі  двері,    а  запорожець,      виходячи,      сказав:   "Двері
одмикайтесь, а люди не прокидайтесь!"
       Козаки нагулялися й полягали спати, а Петрові не спалося. Пішов він у двері.
Як чує — їдуть вершники, Тур зі своїм побратимом. Хотів бігти рятувати Лесю, а тоді
подумав, що в неї є наречений, тож хай і стереже її. Коли знову почувся тупіт                           —
вершники поверталися, але вже з дівчиною в сідлі, котра сиділа, як сновида. Петро
вхопив коня, шаблю та помчався наздоганяти викрадачів.                        Довго гнався, аж ось
місток    через    провалля.      Кирило     перескочив,      потім    розібрав    дошки      і крикнув
Шраменкові,        щоб    той    стрибав     і  показав,    чи   гідний    з  Туром      битися. Петро
перестрибнув сам, бо кінь його побоявся. Почали битися—на шаблях, поки не
зламалися, на кинджалах, потім на ножах. А тут і погоня гетьмана підоспіла. Поки
доскочили до провалля, бійці одночасно вдарили один одного в груди ножами й
---
                                                   44

повалилися, тяжко поранені. Чорногорець кинувся до свого побратима, а Леся — до
Петра. Забувши сором, називала серденьком, намагалася зупинити кров. Шрам
кинувся рятувати сина, а Сомко — запорожця.Полковник обурився, а гетьман сказав,
що молода знайшлася б і друга, а от Кирила Тура другого не буде. Леся це почула,
і її серце навіки відвернулося від Сомка.
      Запорожці      забрали     Кирила,     а  Черевані     —  Петра.    Леся    все  копала     зілля,
лікувала, сиділа коло пораненого. Незабаром козак почав одужувати. Він зрозумів,
що й дівчина його полюбила, от тільки вона вже заручена. Обоє закоханих від того
сумували.
      Тим часом Сомкові прийшла              звістка, що до Переяслава прибувають царські
воєводи. Порадились і вирішили, що Шрам із сином поїдуть до Сомка, а Черевань із
Лесею — до жінчиного брата Гвинтовки під Ніжин. Коли ж збереться гетьманське
весілля, схилити старшину до походу на Тетерю й об’єднання України під одним
гетьманом.
      Коли виїхали, їх зустрів гонець і повідомив, що три полки Сомка перейшли на
бік Івана Брюховецького. Тепер той володіє половиною України і в пошані у царя.
Сомко хотів розправитися зі зрадниками, але Шрам його відговорив: не час затівати
чвари між своїми.

(X) Подорожні приїхали до Гвинтовки, а там бенкетують запорожці. Господар радо
зустрів гостей, а господиня — гарна, але блідолика пані — тільки сумно усміхалася.
Побачивши ридван Череваня, зомліла. Виявилося, що вона                        —  колишня польська
княжна, у цьому ридвані її захопили, дитину затоптали кіньми, князя татари погнали
до Криму. Тепер Гвинтовка її "окозачує", стіл застилають у нього не слуги, а сама
княгиня, вона ж і вечерю подає. Шрам розпитував Гвинтовку, за кого він. Той сказав,
що, звичайно, за гетьмана Сомка. А що із запорожцями водиться, так це тому, що
світ увесь так перевернувся, навпростець не проїдеш, треба прилаштовуватися.

(XI)  Вранці старий Шрам поїхав у Батурин до Васюти (Золотаренка) (ще одного
претендента      на гетьманську булаву), щоб спробувати з ним домовитися. Петро
сумний блукав у гаю, поки не натрапив на хутірець. Там із подивом зустрів Кирила
Тура. Давньої образи як і не було. Запорожець сказав, що готується "чорна рада", і
там зададуть перцю "городовій старшині". Кирило запросив Петра поснідати з ним,
познайомив із матір’ю, сестрою. Раптом за Кирилом прийшли та сказали, що його
чекає козацька розправа за сором, який він наробив товариству (викрадення Лесі).
Мати     Кирила     попросила     Петра     поїхати   за   її сином    і привезти     якусь    звістку.

(ХІІ) В урочищі Романовський Кут було людно, як на ярмарку. Зібралося багато
черні, якій Іван Брюховецький обіцяв віддати Ніжин на пограбування. Усі хвалили
свого кошового.       Брюховецький був "у короткій старенькій свитині, у полотняних
штанах, чоботи шкапові попротоптувані...". Тільки "шабля аж горіла од золота". "Так
наче собі чоловік       простенький, тихенький", а скільки лиха Вкраїні наробив!                    Іван
Мартинович називав усіх своїми дітками, бідкався, чим одягти своїх козаків, як
прохарчувати, він і сам он як обносився. Міщани гукали, що всім його забезпечать,
аби він порівняв їх у правах із козаками.
      У той же час скликали всіх судити Кирила Тура. Прив’язали козака до стовпа,
поставили горілку, калачі. Кожен повинен був підійти, випити, взяти й добре
вдарити     винуватого по спині. Почали             бити, особливо старалися            діди. Кирило
тримався мужньо, його обороняв побратим і ще кілька товаришів, відмовляли інших,
---
                                                   45

кому     грозили,     кого    відганяли.     Додому       Кирило      повернувся      ледь     живий.

(ХІІІ-ХІV)   Сомкові вдалося прихилити до себе Золотаренка, той поїхав із Шрамом
на зустріч із гетьманом. У місті Ніжині й у війську              — повний безлад. Шрам ходив
умовляв козаків то словом Божим, то спогадами про Хмельниччину, а зрадник писар
Вуяхевич"розсипав гіркі слова в козацькі душі", підбурював на "чорну раду".
      У домі Гвинтовки — свої негаразди. Черевань помітив, що Гвинтовка зробився
зовсім іншим чоловіком, не таким, як був колись, щирим і товариським козаком.
Тепер він дбав більше про своє багатство, до громадських справ йому байдуже.
Навіть Череванисі стало страшно біля такого брата.
      «Чорна рада» у Ніжині. Коли вранці вдягалися їхати на раду в Ніжин, їм дали
блакитні стьожки       до комірів, а не червоні, як звикли носити козаки. Перед містом
юрма вкрила все поле. Видно царський намет і московське військо                         з боярами. З
правого боку став Брюховецький, з лівого               — Сомко. Народ бурлить. Тільки тепер
помітив Петро, що червоних            стрічок на козаках дуже мало, більше блакитних. І
зрозумів, що задумано щось лихе. Посередині було зроблено коло — там поставили
стіл з бунчуком і корогвою. Поряд гордо стояв Брюховецький зі своїми запорожцями
— в голубому жупані, дивиться по-гетьманськи.
      Вийшов росіянин князь Гагін з думними дяками, виніс подарунки старшині, став
зачитувати      царську    грамоту.     Задні,   сільська    голота,    нічого    не   чуючи,    стали
викрикувати      Брюховецького,        інші  —   Сомка.    Зчинилися      крик,   бійка.   Запорожці
схопили Іванця (Брюховецького), посадили на стіл, дали до рук булаву й бунчук.
Шрам пропихає Сомка, а його не пускають, б’ють усіх, хто не з блакитною стрічкою.
Довелося Сомкові відступити.
      Прибув Сомко в табір Переяславського полку, а тут нова біда                      — ніжинський
полковник уже не Васюта, а Гвинтовка. Кілька сотень швидко перейшли на бік
Брюховецького. Попросив Сомко в московського князя захисту й справедливості, а
той    уже    взяв   від   Брюховецького        великі    подарунки       (хабарі). Новий      гетьман
Брюховецький зрадів, звелів схопити Сомка й Васюту, посадити у в’язницю, а
Вуяхевичу сказав написати листа цареві, ніби Сомко бунтує проти нього козаків.

(XV) Селяни не знали, що в козаків діється. Коли Брюховецький вирушив до присяги
в місто, вони вирішили, що всі тепер рівні й пора                  "панським добром ділитися".
Розпочалися масові грабунки: запорожці грабували та вбивали заможних козаків.
Московська сторожа не пустила селян до міста, а козаки вже грабували Сомків
табір. Братчики сміялися з черні й нахвалялися порівняти всіх батогами. Вони
переслідували й шляхту — було б і Череваневі кепсько, якби не блакитна стрічка.
Декому довелося перевдягатися в селянський одяг і тікати. Брюховецький засватав
у дядька Гвинтовки Череваневу Лесю за свого писаря. А тут іще Кирило Тур з’явився
і сказав, що за неї його бито, тому вона його. Петро аж похолов, нагадав Кирилові
про дружбу, а той відповів, що тепер усе перевернулося.

(XVI-XVII) Брюховецький бенкетував у Ніжині. Поруч із ним сидів князь Гагін, хоч і
не годилося так. Запорозькі діди привели до нового гетьмана козака, що «скакав у
гречку» (знався з дівчиною), на суд. Брюховецький сказав, що не годиться через
жінку забивати братчика до смерті, посміявся з дідів — ті розсердилися, плюнули й
пішли, зрозумівши, що їх одурено.
      Брюховецький став думати, як йому звести зі світу Сомка. Запорожець, якому
він   наказав     позбавити      в’язня    голови,    відмовився       це   зробити.     Раптом      до
Брюховецького напросився якийсь чоловік і сказав, що зробить те, чого гетьман
---
                                                   46

хоче. У нього начебто із Сомком свої рахунки — і за наречену, і за киї. Це був Кирило
Тур. Гетьман дав перстень запорожцеві, той пройшов у в’язницю й відкрився
Сомкові. Запропонував свій одяг і перстень, щоб той утік. Але Сомко відмовився, бо
не хотів чужим життям діставати собі волю.

(XVIII)  Після    «чорної    ради» старий      Шрам,     жаліючи      паволочан,     сам   поїхав    до
правобережного гетьмана Тетері й прийняв на себе усю вину за те, що місто
збунтувалося      проти    гетьманської      зверхності.    Старого     полковника      стратили     як
бунтівника, а місто залишили в спокої. Того ж року стратили й Сомка з Васютою.
      Петро Шрам ішов на Запорожжя, а ноги самі завернули в Хмарище. Скрізь було
запустіння. Тільки з пекарні щось чулося. Петро туди — а там Черевані й Леся. Ті й
не думали побачити Шраменка живим: їх самих "добре в руки взяв" Гвинтовка, хотів
віддати Лесю за Вуяхевича. Але приїхав Кирило Тур, показав якийсь перстень і
сказав, щоб йому видали Череванівну — везти в Гадяч до гетьмана. Ті просили його,
щоб змилувався, не віз. А запорожець знову: не повезу, як стану з кралею на рушник.
А сам одвіз у Хмарище й сказав, що йому «вражих баб не треба — від них лихо на
землі». Петро залишився у Череванів. Через півроку вони з Лесею одружилися.

                                 Характеристика персонажів роману

          У романі діють історичні особи (Іван Брюховецький, Яким Сомко, Павло
Тетеря, ніжинський полковник Васюта, згадуються також Юрій Хмельницький,
Вуяхевич). Проте більше місця відведено персонажам, створеним уявою автора, —
Кирило Тур, Пугач, Василь Невольник, Леся, Шрам, Петро Шраменко, Божий
Чоловік, Черевань, Мелася Череваниха, Тарас Сурмач, Кирило Тур, Гвинтовка та ін.

      1)    Головні персонажі

            Яким     Сомко.     Найкращі      риси    українського     менталітету       —   чесність,
відданість та патріотизм — П. Куліш відтворив перш за все в образі гетьмана Сомка.
Сомко виступає в романі уболівальником за долю України, не хоче, щоб через його
особисті інтереси почалися чвари.              Наказний гетьман Сомко щиро               засмучений
недолею рідного краю, він — продовжувач справи Богдана Хмельницького. Про це
свідчать Сомкові слова:         "Зложити докупи обидва береги Дніпрові, щоб обидва
приклонились під одну булаву!". Він щирий і незлобливий лицар, гордий і розумний
ватажок. Коли вірні йому козаки вирішили покласти голови, але не віддати свого
гетьмана на поталу, він говорить:"Братці милі! Що вам битись за мою голову, коли
погибає     Україна!".   Портрет      Сомка    у   романі    подано     романтичними        фарбами,
виразами, схожими на історичні пісні та легенди, автор нам подає гетьмана таким,
яким бачив його народ: "Сомко був воїн уроди, возраста і красоти зіло дивної
(пишуть у літописах); був високий, огрядний собі пан, кругловидий, русявий; голова
в кучерях, як у золотому вінку; очі ясні, веселі, як зорі; і вже чи ступить, чи заговорить,
то справді по-гетьманськи..." Благородно поводиться він в останню годину життя:
відмовляється врятуватися ціною смерті Кирила Тура, який прийшов визволити його
з в'язниці. Сомка автор наділяє характерними рисами українського полководця і
державного      діяча   —  тими рисами, якими наділив його народ у думах, піснях та
легендах.

      Іван Брюховецький.         На відміну від ідеалізованого образу гетьмана Сомка,
образ Брюховецького змальований автором в більш реальному ключі. Звісно, що
---
                                                  47

Куліш    негативно     оцінює     цього   персонажа.      В  першу     чергу   це   проявляється      в
словесному портреті Брюховецького:               "Чоловічок сей був у         короткій старенькій
свитині, у полотняних штанях, чоботи шкапові попротоптувані —і пучки видно. Хіба
по шаблі можна було б догадуватися, що воно щось не просте: шабля аж горіла од
золота, да й та на йому була мов чужа. І постать, і врода в його була зовсім не
гетьманська. Так наче собі чоловік простенький, тихенький. Ніхто, дивлячись на
нього, не подумав би, що в сій голові вертиться що небудь, опріч думки про смачний
шматок хліба да затишну хату. А як придивишся, то на виду в його щось наче ще й
приязне: так би, здається, сів із ним да погуторив де про що добре да мирне. Тілько
очі були якісь чудні - так і бігають то сюди, то туди і, здається, так усе й читають
ізпідтишка чоловіка..."
           Риси характеру Івана Брюховецького              —   це самолюбство й         амбіційність,
підлість, вміння схилити на свій бік впливових осіб, байдужість до людського життя,
нехтування мораллю, слабкодухість. Своє                 негативне ставлення        до героя автор
постійно підкреслює зневажливими характеристиками та висловами:"...мізкує собі
ледачий Іванець",      "позирав гордо... узявшись у боки", "Брюховецький суне", тощо.
Брюховецький        —  справжній антагонiст Сомка. Вiн лукавий, пiдступний, хитрий,
пiдлий.    Обiцяючи      зменшити       побори     старшини      i обмежити       захоплення      нею
маєтностей, втираючись у довiру простолюду,                  вiн намагається справити вигiдне
враження, бути малопомiтним, скромним. А добившись свого, вiдверто й цинiчно
розкривається перед тими, хто його пiдтримував. Пiсля Чорної ради Брюховецький
брутально лає голоту ("мужва невмивана",                "дурне мужицтво"), загрожуючи всiх
«порівняти» батогами, глузує зi старих сiчовикiв.

          Шрам. Вірним сподвижником Сомка зображенопаволоцького полковника
й попа Шрама,       палкого поборника об'єднання України. Йому відведено в романі
багато місця, й саме через образ Шрама                  П. Куліш найповніше розкриває свої
погляди.    Шрам - доброчесна, шанована людина, відважний воїн. Привертає до себе
увагу незвичайна зовнішність цього полковника-священика («по одежі й бороді — як
піп, по шаблі та шрамах на обличчі — як старий козарлюга»). Шрам мужньо веде себе
в бою, так що його стійкість викликає здивування навіть у бувалих воїнів:"Що, тебе
Господь     сотворив    із самого     заліза?"   Паволоцький       полковник      Шрам     —   одна   з
центральних постатей роману— людина досвiчена, мудра. Вiн добре розумiє, чого
прагнуть претенденти на гетьманську булаву, правильно оцiнює їхнi полiтичнi та
вiйськовi сили. Заради незалежностi України Шрам готовий вiддати сили й лiта, що
йому судилося ще прожити. Вiн їде до Якима Сомка, щоб словом i дiлом допомогти
йому в цiй справi -"привернути всю Україну до однiєї булави".
           В особі Шрама втілено iдеально-романтичний образ героя, який усiма
силами прагне добра та спокою в Українi. Навiть стосовно єдиного сина Петра,
якому Божий Чоловiк пророкував, що той помре своєю смертю, вiдповiдає:"Нехай
лучче поляже од шаблi i од кулi, аби за добре дiло, за цiлiсть України, що ось
розiдрали надвоє".        I загинув Шрам теж за Україну, коли, рятуючи Паволоч, сам
здався Тетерi й прийняв усю вину на одного себе:                 "Шрам паволоцький, жалуючи
згуби паволочан, сам удавсь до Тетері і прийняв усю вину на одного себе. І Тетеря
окаянний не усумнивсь його, праведного, як бунтовника, на                       смерть осудити й
осудивши, повелів йому серед обозу військового голову одтяти"                       . Шрам рішуче
відстоює право старшини вирішувати всі державні питання, зі зневагою ставиться до
простого     народу,     козацької    голоти,    запорожців,      при    цьому    захоплюється       їх
героїчними подвигами у минулі часи.
---
                                                   48

      Петро (син Шрама). Петро— гідний син відважного Шрама,"орел, не козак".
Хоробрий, завзятий та мужній, він рано робить перші успіхи у військовій справі:
здобуває вороже знамено. Його хоpобpість і відданість батьківщині дивує бувалих
козаків:"Hе кожен здатен під кулями велику pіку пеpепливти". Петро дуже відданий
коханій дівчині Лесі, по-лицаpськи рятує її від викрадення, захищає її честь.

      Черевань.     Цікавим і неоднозначним в романі є образ поміщика Череваня.
Черевань брав участь у визвольній боротьбі українського народу проти Польщі,
займаючи      високі    посади    у  війську    Хмельницького.       Хоча    для   П.  Куліша     він  є
уособленням "хутірської ідилії", все ж таки його образ важко назвати позитивним.
           Черевань прикипів до свого багатства і взагалі з хутора нікуди не виїздив.
Війна, а потім легке збагачення зруйнували в його душі почуття милосердя. Навіть
незважаючи на те, що Черевань людина доброзичлива і щира, для нього найдорожчі
його власні егоїстичні інтереси.             Для Череваня поняття України уособлює його
хутір:  "А що нам, брате, до Вкраїни? Хіба нам нічого їсти, або пити, або ні в чому
хороше походити?"         Він на перший план ставить власне багатство і розкіш, а не
Україну. Черевань іде на компроміс із своєю совістю, він погоджується                         їхати на
вибори в Ніжин суто з особистих корисливих міркувань, що пізніше, на "чорній" раді,
проявилося в наївному:"Я свого зятя на всякому місці оберу гетьманом".

      Дружина       Череваня      –  Меланія     Череваниха.       Про   зовнішність      Череванихи
сказано, що вона «молодиця свіжа та повновида». Про її характер дізнаємось більше:
Череваниха        верховодить        у    родині,     фактично       має     більшу      владу,     ніж
слабохарактерний Черевань, у спірних випадках нав’язує свою волю: наприклад,
наполягає, що її дочка Леся має стати дружиною гетьмана                         Сомка, а не Петра
Шраменка, як би того хотів Черевань. Череваниха горда, рішуча, амбітна.

      Леся Череванівна. Любовна лінія роману представлена образом Лесі (доньки
Череваня). У дусі народних пісень змальована краса Лесі(«Чи заговорить, чи рукою
поведе, чи піде по хаті        – так усякому на душі         мов сонечко світить»), її кохання з
Петром. Загалом образ Лесі Череванівни                 –  це ідеалізований, типізований образ
красуні    з  українського     фольклору,      уособлення      жіночої    краси    й  чистоти.    Вона
скромна, боязка, ніжна, романтична, мрійлива, вірна в коханні.

      Запорозький отаман Кирило Тур.               Кирило– найколоритніший, найяскравіший
персонаж      роману.    Змальований       Тур   неоднозначно,        багато   чим    нагадує    героїв
народних дум та історичних пісень. Портрет героя:«… здоровенний козарлюга. Пика
широка, засмагла на сонці; сам опасистий; довга, густа чуприна, піднявшись перше
вгору, спадала за ухо, як кінська грива; уси довгі, униз позакручувані, аж на жупан
ізвисали; очі так і грають, а чорні, густії борви аж геть піднялись над тими очима…»
Відважний і великодушний, він ладен віддати життя за бойове побратимство,
козацькі звичаї.      Курінний отаман запорожців, мужній, але химерної вдачі воїн.
Життя його сповнене пригод, а те, що він робить, під силу лише велету. Головне для
Кирила, сина запорожця,           – це козацька честь:        "Лучче мені проміняти шаблю на
веретено, аніж напасти вдвох на одного". Мета його життя                      – здобути славу, що
переживе його самого. Він бачить своє призначення в тому, щоб стояти за праве діло
і бити ворога. Життєва філософія Кирила                   –  це філософія свободи, любові та
гуманізму, коріння яких у легендах та переказах про козака Мамая, у характерництві
запорожців. Пантелеймон Куліш, творячи образ Тура, використав розповіді про
---
                                                  49

козацьку винахідливість і безпечність: зокрема, про те, як козаки напускали ману на
ворога й тим-то так легко перемагали його. В основі химерності Кирила– глибока
й вразлива українська емоційність, безмежна любов до людини й світу, прагнення
зігріти, розвеселити світ. Проте здатен Кирило й на лихі вчинки заради власної втіхи:
так, він викрадає Лесю й хоче силоміць зробити її своєю дівчиною. Тим не менш, в
інших ситуаціях той самий персонаж виявляє героїзм та готовність на самопожертву
заради козацької слави.

                                         Другорядні персонажі

          Божий чоловік - кобзар. Це не старець і не жебрак, а патріот, воїн Божий,
ходяча совість народу. Мирське життя для нього нічого не значить. Свою сліпоту він
вважає не каліцтвом, а Божим знаменням, тому й осуджує тих кобзарів, які за чарку
горілки поробилися придворними поетами й музикантами.

      «Січовий дід» Пугач        - представник запорізького козацтва в романі. Старого
Пугача змальовано в романтичному ключі, як охоронця козацьких звичаїв. Його
образ ілюструє найкращі традиції Запорізької Січі. Пугач усюди, за будь-яких умов
відстоює правду, незважаючи на те, хто йому протистоїть. Він хоче, щоб на Україні
не було     "ні пана, ні мужика, ні багатого, ні           вбогого". Так, на "чорній раді" він
підтримував Брюховецького, але відчувши справжню суть цього демагога, та ще
коли    побачив,    що    новий    гетьман     почав   виявляти     зневагу    до   демократичних
традицій запорізького козацтва, з гнівом картає його та рішуче пориває з ним.

          Василь Невольник          –  це   зламана     неволею,    а  пізніше    прислужництвом
особистість. У часи своєї молодості Василь був одним одним                       із найкмітливіших
козаків,   знав   грамоту     і  Дніпрові    гирла.    Доля    зробила     з  колишнього       лицаря
страдника, яскравим свідченням чого стало його нове прізвище                          –  Невольник.
Добровільно прийняте рабство в Череваня доконало Василя до решти.

                                               10    клас
                                 Іван Нечуй-Левицький
                                         «Кайдашева сім’я»
                                      Скорочений виклад змісту
                                                      І
      Недалеко від міста Богуслава, біля річки Росі, розкинулося                    село Семигори.
Воно потонуло у вербах і садках. Під однією горою стояла чимала хата                        Омелька
Кайдаша. Одного літнього дня старий Кайдаш сидів у повітці й майстрував:«Ніби
намальований на чорному полі картини, сидів Кайдаш в білій сорочці з широкими
рукавами. Кайдаш стругав вісь. Широкі рукава закачались до ліктів; з-під рукавів
було видно здорові загорілі жилаві руки. Широке лице було сухорляве й бліде, наче
лице в ченця. На сухому високому лобі набігали густі дрібні зморшки. Кучеряве
посічене волосся стирчало на голові, як пух, і блищало сивиною».
      Його сини,      Карпо    і Лаврін (Карпо був старшим, Лаврін               —  молодшим. Це
«молоді    парубки,     обидва    високі,   рівні  станом,    обидва     довгообразі     й  русяві,   з
---
                                                   50

довгими, тонкими, трошки горбатими носами, з рум'яними губами.                             Карпо    був
широкий в плечах, з батьківськими карими очима, з блідуватим лицем. Тонкі пружки
його блідого лиця з тонкими губами              мали в собі щось неласкаве. Гострі темні очі
були ніби сердиті»; «Лавріновемолоде довгасте лице було рум'яне. Веселі сині, як
небо,   очі   світились    привітно     й  ласкаво.    Тонкі    брови,    русяві   дрібні   кучері   на
голові, тонкий ніс, рум'яні губи — все подихало молодою парубочою красою. Він був
схожий з виду на матір») готували тік для нового врожаю і розмовляли про дівчат.
Лаврін пропонував старшому брату сватати то одну, то іншу дівчину, але тому всі не
подобалися. Карпо хотів робочу та проворну, та щоб була трохи куслива, як муха в
Спасівку. Тоді Лаврін порадив йому взяти Мотрю Довбишівну. Для себе ж він хотів
дружину тиху та лагідну й гарну, як квіточка. Батько вискочив і нагримав на синів,
що вони не працюють, а лише язиками плетуть у святу п'ятницю. Надвечір вийшла
мати хлопців Маруся Кайдашиха:             «Вона була вже не молода, але й не стара, висока,
рівна, з довгастим лицем, з сірими очима, з тонкими губами та блідим лицем.
Маруся Кайдашиха замолоду довго служила в дворі, у пана, куди її взяли дівкою.
Вона вміла дуже добре          куховарить і ще й тепер її брали до панів та до попів за
куховарку на весілля, на хрестини та на храми. Вона довго терлась коло панів і
набралась од їх трохи панства. До неї прилипла якась облесливість в розмові й
повага до панів…»
      Омелько Кайдаш постився              щоп'ятниці, щоб не втопитися. Почувши дзвін,
покинув роботу й пішов до церкви. Потім зайшов до пана отримати гроші за
зроблені вози і збирався йти додому, але ноги самі понесли його до шинку. Там він
і залишив половину своїх грошей. Розмовляючи з кумом, почав скаржитися, що йому
доводиться щодня лагодити вози та осі, що ламалися, коли котилися з крутого
пагорба біля самого Кайдашевого двору. Кум порадив Омелькові сказати синам,
щоб розкопали горб, бо у старого й так багато справ. Добряче підпитий Кайдаш
ледве приліз додому.

                                                   II
      Другого дня Кайдаш поїхав на ярмарок, а синам звелів розкопати горб. Ті не
захотіли, відказавши, чи їм, мовляв, більше за всіх потрібно. Хай хтось почне, тоді й
вони щось там копирснуть.
      Увечері Карпо пішов до Мотрі Довбишівни. Та підмазувала хату. Мотря була
«висока на зріст, рівна станом, але не дуже тонка, з кремезними ногами...В лиці, в
очах було розлите щось гостре, палке, гаряче, було видно розум із завзяттям і трохи
з  злістю». Дівчина      посміялась      із Карпового      залицяння,     і цим    його    ще   більше
розпалила (насправді хлопець їй сподобався). Карпо пообіцяв найняти на танцях для
Мотрі музик, щоб вона на нього не сердилась (бо він, жартуючи, перекинув горщик
із глиною), а та стримувала свій гнів, хоча             іншому парубкові справді б обмазала
глиною потилицю.
      Через    два    тижні    парубок     заслав    старостів    до   Мотрі,    й  старі   пішли     на
розглядини до Довбишів (Довбиші були заможною родиною, в них була гарна
хата). Мотрині батьки привітно прийняли гостей, Кайдашиха солодко промовляла
до кожної чарки, хвалилася, які в неї тихі та слухняні сини, хоч Карпо зроду таким не
був. Мотрі ж Кайдашиха одразу не сподобалась, вона передчувала, що їй важко
буде жити з матір’ю свого майбутнього чоловіка.

                                                   III
      Після другої Пречистої Карпо повінчався з Мотрею. Весілля гуляли чотири дні.
Наступного дня свекруха розбудила невістку раненько, стала повчати, як піч топити,
---
                                                    51

борщ варити, хоч Мотря давно вже це вміла, а сама ж лежала, ніби нездужала.
Кайдашиха дурила невістку, радіючи, що знайшла "добру робітницю". Та ж спочатку
терпіла, а потім почала огризатися, бо була не з таких,"щоб комусь покорятись".
       Мотря виконувала всю важку роботу по дому, а Кайдашиха навіть хату
лінувалася підмести. Це помітили чоловіки, зчинилася сварка. Наступного дня
Мотря почула, як свекруха розповідає сусідці про неї, що вона нібито лінива та
невміла, прийшла до них із порожньою скринею. Розсердившись, вирішила теж
вдати недужу й нічого не робити. Жінки знову посварилися, Кайдашиха
поскаржилася старому, той хотів провчити невістку, але Карпо не дав. До Різдва
Мотря чекала, що свекруха подарує їй щось з одежини, але та відрізала їй лише
шматок грубого полотна, а тонке сховала в скриню, хоч пряли все разом.

                                                    IV
       Настало літо. Кайдаші вижали свій хліб та пішли заробляти до пана. Молоді
були проворніші й нажали більше, ніж батьки. Восени Мотря народила сина.
Кайдашиха полюбила онука, няньчила його, й сварки трохи стихли. Карпо відчув
себе хазяїном, рівним батькові.
       Коли    стали    шити    сорочки,     Маруся     Кайдашиха       покроїла    всім   з  товстого
полотна, а собі — з тонкого, бо вона, мовляв, до панів ходить, незручно буде. Мотря
стала прясти собі окремо, а коли свекруха хотіла забрати зі злості мотовило, то не
віддала. На крик прибігли чоловіки. Кайдаш став кричати на невістку, що через неї
зчинилася така буча, хотів навіть ударити, тоді втрутився Карпо й так відштовхнув
батька, що той аж упав.
       Наступного дня Омелько зробив два мотовила. Свекруху брала злість, тим
більше, що невістка стала прати сорочки лише свої й Карпові. Якось Мотря спекла
невдалий хліб, і борщ недобрий вийшов. Усі висловили своє невдоволення.
Невістка розсердилася й стала варити лише на свою сім'ю. Кайдашиха зчинила
крик — і з того часу сварки не втихали. Треба було відділятися. Добудували
частину хати, й Карпова сім'я перейшла туди жити. Батько змушений був віддати
синові частину поля й худоби, щоб він став повноправним господарем.

                                                    V
       Перед Зеленими Святами (Трійцею) Кайдаш послав сина до млина. Лаврін їхав
і милувався природою. Раптом побачив дівчину, схожу на велику червону квітку.
«Дівчина була невелика          на зріст, але рівна, як струна, гнучка, як тополя, гарна, як
червона калина, довгообраза, повновида, з тонким носиком. Щоки червоніли, як
червонобокі      яблучка, губи були повні та червоні, як калина».                Його так вразила її
врода, що хлопець пішов за нею, дізнався, хто вона й де живе. Це була Мелашка з
Бієвців, з бідної сім'ї Балашів. Хлопець сказав, щоб дівчина прийшла на побачення
до млина, а він прийде обов'язково, хоч би батько його й прив'язав. Додому Лаврін
повернувся опівночі, й Кайдаш розсердився на                  нього. Після цієї зустрічі Мелашка
була як у якомусь чарівному сні. Робота падала з рук. Дівчина мала поетичну душу,
ласкаве серце, і їй хотілося співати.        Щовечора Лаврін бігав на побачення, й Кайдаші
змушені були погодитися на його одруження та їхати на розглядини.
       Кайдашиха, одягнувши найкраще, їхала на возі й пишалася та все чекала
побачити багату хату майбутньої невістки. Але хата виявилася вбогою, а двері
низькими, тому Маруся вдарилася, розсердилася, і тільки побачивши маленьких
сестричок      і  братиків     Мелашки,       пом'якшала,       бо   любила      дітей.    Пригощали
варениками із суницями, тісто було темне, тому Кайдашиха виїла тільки ягоди.
Глянула на маленьку проворну постать дівчини й подумала, що невелика буде з неї
---
                                                   52

поміч. Через тиждень Лаврін повінчався з Мелашкою                     і привіз її в батькову     хату.

                                                      VI
      Тиждень Мелашка жила, як у раю, не помічаючи часто п'яного свекра та
неласкавих поглядів свекрухи, милуючись із Лавріном за пасікою. Мелашка була
молода й негожа до важкої роботи, і свекруха почала її лаяти та глузувати                              з
неї. Якось Кайдашиха звеліла невістці вимісити тісто в діжі, а та не могла навіть дна
дістати. Увійшов голодний Кайдаш, став гримати на жінок. Маруся вказувала на
незугарну невістку. Старий послав Мелашку до Мотрі позичити хліба, Кайдашиха
заперечила, закричала, що в тієї й снігу торішнього не випросиш. Мотря це почула й
собі зарепетувала. Колотнеча розпочалася знову.
      Кайдашиха все частіше нападала на Мелашку, Мотря теж її недолюблювала,
бо та жила разом зі свекрухою. Настали жнива. Кайдашиха запрягла Мелашку до
роботи, не пускала навіть провідати родину. Коли нарешті Мелашка ступила на
батьківський поріг, то виплакала всі сльози, розповідаючи про своє життя. Мати
порадила дочці не потурати свекрусі і, як Мотря, не мовчати.
      Коли прийшла зима, Мелашці стало ще важче. Кайдашиха скинула на неї усю
роботу, п'яний свекор зганяв на ній усю злість, а через сіни шипіла Мотря. Навіть
Лаврін утомився за неї заступатися.
      Настав Страсний тиждень перед Великоднем. До Кайдашів зайшла дуже
богомольна баба Палажка Солов'їха. Вона умовила відпустити Мелашку до Києва
на прощу, адже тоді благословення впаде на всю сім'ю.
      Мелашка почувала себе вільною та щасливою, обійшла з прочанами всі церкви
й раптом вирішила, що не повернеться в те пекло. Непомітно відстала від                        гурту й
найнялася до проскурниці на роботу.
      Коли прочани помітили, що немає молодиці, почали її шукати, а не знайшовши,
повернулися додому. Зчинився великий крик, Кайдашиха винуватила бабу Палажку,
а та сказала, що через Кайдашиху Мелашка покинула дім. Лаврін чекав, що жінка
повернеться, але її все не було. Постановили йти до Києва шукати її. А Мелашка тим
часом жила в доброї жінки, як у Бога за пазухою: ніхто не лаяв, і шматок хліба мала.
Тільки за Лавріном сумувала. Лаврін обходив усі церкви, розпитуючи людей. Дійшов
і до тієї, біля якої служила Мелашка.
      Жінка як побачила блідого та смутного свого любого чоловіка, не витримала й
кинулася зі слізьми до нього. Свекруха пообіцяла, що не зачепить молодшу невістку
й  словом,     аби   та  повернулася.      І дотрималася       обіцянки.     Незабаром      Мелашка
народила сина.

                                                  VII
      Між жінками в Кайдашевій хаті настав лад. Але не порозумілися батько із
сином. Лаврінові      самому хотілося господарювати, він не хотів слухати лайливого
батька. Старий        образився,       відійшов      від     господарства.        Заробляв       гроші
майструванням і все пропивав у шинку, поки йому не почав ввижатися якийсь чумак,
а іноді й чорти. Через деякий час нечиста сила завела старого Кайдаша на греблю, а
вранці його знайшли утопленим.

                                                  VIII
      Поховали Омелька Кайдаша з почестями. На                    четвертий день стали ділити
спадщину. Карпо сказав, що батько мало відрізав йому городу, тож треба поділити
порівну. Поділили самі, але Мотрі здалося, що Лаврінова частка більша. Кинулася
---
                                                   53

переміряти. Зчинилася сварка. Карпо хотів ще половину пасіки й худоби, але мати
нагадала, що і їй належить частка, а також те, як Карпо бив батька кулаками. Пішли
у волость, а там присудили Лаврінові все батькове добро, бо Карпо забрав свою
частку вже давно. Мотря ледь не скрутилася від такої звістки. Відтоді не стало миру
між Кайдашенками.
      Якось Мелашка підмела сіни й не встигла винести сміття. Прибігла Мотря,
розкидала його, лаючи та ображаючи Мелашку. Та                      не змовчала і почала й собі
лаятися. Увечері Кайдашиха почула, як на горищі кричать їхні кури. То Мотря шукала
свою курку й позбирала яйця, які та нібито знесла у них. Лаврін відставив драбину,
Карпо кинувся рятувати жінку. Брати дуже                  посварилися, а Мотря          потовкла усі
назбирані в пазуху яйця. Вона заборонила своїм дітям брати від баби-злодійки
гостинці.
      Через розбитий дитиною кухоль жінки перебили одна в одної всі горщики.
Чоловіки ледве розборонили їх. Кайдашиха тицьнула Мотрі в лице дулю, але
поцілила в око. Мотря вхопила деркача й тикнула його свекрусі так, що виколола
око. Зчинилася бійка. Кайдашиха побігла скаржитися у волость. Громада присудила
Карпові "одірвати" свою хату й поставити окремо на городі, ґрунт розділити порівну,
а Мотрі — відсидіти два дні "в холодній" (в ув’язненні).
      Сім'ї помалу помирилися (цього вимагали потреби господарства). Брати стали
для зручності разом орати, сіяти, возити сіно й хліб, найматися з возами й заробляти
гроші. Громада обрала Карпа десяцьким. Перш за все він звелів                         розкопати той
проклятий горб біля їхнього двору.

                                                      IX
      Цілу зиму й весну Кайдашенки прожили в ладу. Кайдашиха                            сердилася на
Мотрю,     але  невістки були у згоді між собою. Лаврін любив Мелашку, ніколи й
пальцем     її не   зачепив,    навіть   не  лаявся.    Мотря     часто   гризла    Карпа,    але   той
відмовчувався.
      Якось Мотрині кури поклювали огірки в Мелашки. Кайдашиха кинула палицю
й перебила ногу півневі та вбила двох курчат. Коли Лаврінів кабанчик заскочив у
Мотрин      город,    йому   перебили      спину.    Кайдашиха       впіймала     Мотриного       півня,
зарізала і вкинула в борщ. Мотря про це дізналася й поскаржилася чоловікові. Потім
закрила Лаврінового кабана, котрий убрався у шкоду. Ті зачинили Карпового коня.
"Дві сім'ї, як дві чорні хмари, наближалися одна до другої, сумно й понуро". Почалася
сварка, лайка. Карпо кинувся визволяти коня, йому на перешкоді стала мати, він її
труснув так, що та ледве вирвалася. Син побіг за нею з дрючком. Кайдашиха побігла
скаржитися, і волость присудила Карпові або десять різок, або заплатити матері
п'ять карбованців, перепросити й помиритися.
      Карпо     вибачився     перед    матір'ю.    На   деякий     час  настало     перемир'я.     Літо
принесло нову незгоду через грушу. Коли громада ділила двір старого Кайдаша, то
до Карпової половини відійшла Лаврінова груша. Вона довго не давала плодів, то й
не було лиха. Цього літа вродила дуже рясно, й Лаврінові діти, дізнавшись від баби,
що то груша їхнього батька, стали лазити по смачні плоди у Карпів двір, а Мотря їх
лаяла й лупцювала. Тепер почали лаятися й чоловіки. У волості присудили ділити
урожай     порівну.    Груша     все   розросталася,      Мотря     продовжувала        ганяти    дітей
Лавріна. Лаврін не погоджувався продавати грушу, а Карпо                       —  землю з грушею.
Проте твір раптово закінчується на оптимістичній ноті: раптом груша всохла — і сім'ї
помирилися.
---
                                                   54

                                      Короткий аналіз твору

      Іван    Семенович       Нечуй-Левицький (справжнє              прізвище     –   Левицький)       –
український прозаїк, перекладач. Він увійшов в                історію української літератури як
видатний майстер художньої прози. За півстоліття творчої діяльності І. Нечуй-
Левицький написав понад п’ятдесят романів, повістей, оповідань, п’єс, казок, нарисів,
гуморесок, літературно-критичних статей.
      Особливості творчості:
      -  у соціально-побутових оповіданнях та повістях відобразив тяжке життя
українського народу другої половини XIX ст., зокрема селянства й заробітчан;
- на відміну від своїх попередників           – Г. Квітки-Основ’яненка та Марка Вовчка, він
докладніше розробляв характери, повніше висвітлював соціальний побут, показував
своїх героїв у гострих зіткненнях із соціальними умовами;
-  своєрідна     риса   стилю     І. Нечуя-Левицького         –  тонке    поєднання      реалістичної
конкретності       описів,    великої    уваги    до    деталей      портретів     та   особистісних
характеристик, побуту, обставин праці, особливостей мови та поведінки персонажів
із живописною образністю, емоційністю, тяжінням до яскравих епітетів, тонкий
гумор.

Жанр: Яскравий зразок реалістичноїсоціально-побутової повісті, у якій на матеріалі
повсякденного життя селянства розкриваються характерні риси вдачі українського
народу:     його    індивідуалізм,     прагнення      жити     окремим,     самостійним       життям.
Соціально-побутова          повість     –   вид     епічного     твору,     головна     увага     якого
зосереджується на розкритті суперечностей і закономірностей суспільного життя,
соціальній зумовленості дій і вчинків персонажів, зображенні їх у побутовому
середовищі.
Жанрова специфіка повісті полягає в тому, що зображення повсякденного життя
родини Кайдашів розгортається в найрізноманітніших побутових виявах, які часто
окреслюються        в  гумористичному         плані.    Схильність     до   відтворення      комічних
недоречностей письменник вважав однією з рис характеру українців, елементом
національної ментальності, багатої, за його спостереженнями, на гумор.

Особливості композиції: Розгортання сюжету за принципом нагнітання епізодів,
сцен, колізій, завдяки чому виразно окреслюється характер конфлікту. Смислову
роль відіграють численні діалоги.

Головна думка повісті: Через показ конкретних буденних ситуацій автор змальовує
здрібніння людської душі. Духовна роз’єднаність, спричинена відсутністю прагнення
зрозуміти одне одного, –          це те лихо, яке отруює життя і батьків, і їхніх синів та
невісток.

                                Характеристика основних персонажів

      Омелько Кайдаш – звичайний селянин. Тяжка праця, панщина підірвали його
здоров'я та сили. Зовнішність Омелька описано так:«Широкі рукава закачались до
ліктів; з-під рукавів було видно здорові загорілі жилаві руки. Широке лице було
сухорляве й бліде, наче лице в ченця. На сухому високому лобі набігали густі дрібні
зморшки. Кучеряве посічене волосся стирчало на голові, як пух, і блищало сивиною».
      Омелько дуже працьовитий, ніколи не сидів без діла, щось завжди майстрував,
лагодив. Від своїх синів він також вимагав працьовитості. Але Кайдаш любив випити
---
                                                   55

– це, мабуть, було його найбільшою вадою. Тяжке життя зробило його нервовим та
забобонним. Після одруження синів він поступово втрачає батьківську владу над
ними, а Карпо навіть підіймає           на старого руку. Кайдаш спився             до божевілля та
втопився, хоча все життя боявся саме такої смерті.

      Маруся Кайдашиха – дружина Омелька, мала двох синів. «Вже не молода, але
й не стара, висока, рівна, з довгастим лицем, з сірими очима, з тонкими губами та
блідим лицем». Вона сварлива, конфліктна жінка. Маруся гарно готувала й замолоду
служила у панів покоївкою,          «терлась коло панів і набралась від них трохи панства».
Також про неї сказано, що«від її погляду молоко кисне», «на словах, як на цимбалах
грає» (улеслива, проте лицемірна). Кайдашиха з погордою ставиться до бідніших від
себе, любить вихвалятись. Позитивні риси її характеру - це те, що вона працьовита,
дбайлива      хазяйка,   любляча      мати   та   бабуся.   Але    жадоба     до   землі   зробила     її
жорстокою, жадібною. Це призводило до частих сварок і розладів у сім'ї, бійок.

      Карпо     –  старший     син О.     Кайдаша     та М.     Кайдашихи. Карпо був           грубий,
неласкавий, сердитий, мовчазний.              «Широкий в плечах, з батьківськими карими
гострими очима, з блідуватим лицем. Тонкі пружки його блідого лиця з тонкими
губами мали в собі щось неласкаве. Гострі темні                 очі були ніби сердиті». У Карпа
складний характер, він впертий, конфліктний, швидкий на розправу.

      Мотря – дружина Карпа. Дівчина була із заможної родини, але не вихвалялася
на селі. Характер у Мотрі складний: горда, язиката, конфліктна. Узявши шлюб,
поринула у тяжкі будні. Зла свекруха звалила на неї всю хатню роботу. Щоденна
гризня зробила Мотрю злою, сварливою жінкою. А лютість її не мала меж. Так, вона
навіть виколола свекрусі око та не переймалась, а раділа цьому.
      Про    Мотрю в повісті сказано: «має серце з              перцем», «бриклива, як муха у
Спасівку». Її зовнішність описано докладно:             «Висока на зріст, рівна станом, але не
дуже тонка, з кремезними ногами, з рукавами, позакачуваними по лікті, з чорними
косами, вона була ніби намальована на                 білій стіні. Загоріле рум'яне          лице ще
виразніше малювалось з чорними тонкими бровами, з темними блискучими, як
терен, облитий дощем, очима. В лиці, в очах було розлите                       щось гостре, палке,
гаряче, було видно розум з завзяттям і трохи з злістю».

      Лаврін     –   молодший       син    у  сім'ї   Кайдашів.     Він   лагідний,     жартівливий,
протилежний         за   характером       і  зовнішністю       своєму     брату,     неконфліктний,
романтичний. Має дуже привабливу зовнішність:                     «Молоде довгасте лице було
рум'яне. Веселі сині, як небо, очі світились привітно й ласкаво. Тонкі брови, русяві
дрібні кучері на голові, тонкий ніс, рум'яні губи –все подихало молодою парубочою
красою. Він був схожий з виду на матір».
      Хлопець жартівливий, дотепний, веселий. Він у всьому бачить добре, шанує
людей, захоплюється красою природи, має ліричну душу й грає на сопілці. Але, на
жаль, зрештою і Лаврін стає егоїстом, конфлікти у родині змінюють і його характер:
він стає більш жорстким, конфліктним.

      Мелашка –       дружина Лавріна. «Була невелика на зріст, але рівна, як струна,
гнучка, як тополя, гарна, як червона калина, довгообраза, повновида, з тонким
носиком. Щоки червоніли, як червонобокі яблучка, губи були повні та червоні, як
калина. На чистому лобі були ніби намальовані веселі тонкі чорні брови, густі-
прегусті, як шовк».       Дівчина щира, тиха, спокійна, лагідна, чутлива. Вона тяжко
---
                                                   56

переживала безладдя в родині. Та поступово навіть і тиха й лагідна Мелашка
втягується у сварки й бійки, її характер змінюється, стає більш конфліктним.

                                        Панас Мирний
                               «Хіба ревуть воли, як ясла повні?»
                                         Стислий виклад змісту

                                              Частина перша

      [І«Польова царівна»] Було це одного чудового весняного дня. Приязно гріло
ясне сонечко, співав жайворонок, сюрчали коники. Хотілося жити й любити. До
свого поля йшов парубок років двадцяти, що вирізнявся не одягом, не вродою,                            а
«палким поглядом темних очей, в якому відчувалася духовна міць і хижа туга разом»
(Чіпка Варениченко). Парубкові здавалося, що його нива, в котру він уклав стільки
праці, — найзеленіша, найкраща. Раптом почув чудову пісню, що її співала незнайома
дівчина    —  «низенька, чорнява, метка і жвава,           в зеленому вбранні й заквітчана, як
русалка» (Галя Ґудзь).        Вони перемовилися кількома словами, й дівчина втекла.
Хлопець повернувся додому, до старенької, але чепурної хати. Упадали у вічі не
достатки, а тяжка праця господарів. У Чіпки не спадала з думки незнайомка, котру
й мати його не знала.
      [II «Двожон»] У другій главі розповідається історія батька Чіпки. Років за
двадцять до скасування кріпацтва в село Піски прийшов невідомий чоловік середніх
літ, назвався небожем (племінником) місцевого жителя й став називатися козаком
Остапом Макаровичем Хрущем. Через рік купив хатку на краю села, одружився з
бідною дівчиною Мотрею. Жили тихо, мирно, багато працювали. Та набридло таке
життя Остапові, він покинув сім'ю й пішов на заробітки. Скоро з Дону                          прийшла
звістка, що Хрущ насправді — Вареник, має дружину й трьох дітей, яких покинув.
Пішов поголос по селу, Мотрі нікуди не можна було сховатися від сорому. Остапа
віддали в москалі, а Мотря народила від нього сина Нечипора (Чіпку).
      [III«Дитячі літа»] Не судилося Мотрі щастя. Її та матір стали цуратися                     люди.
Нужда несказанна, хоч день і ніч жінка працює у полі та вдома. Баба Оришка бавила
онука, розказувала казки, відповідала на питання. А однолітки не приймали Чіпку до
своїх ігор, дражнили «байстрюком». Мати, змучена тяжкою роботою й нестатками,
часто лаяла й била його, за це хлопець її не любив.
      [IV«Жив-жив!»] Жив Чіпка без друзів до дванадцяти літ. І лихо та злість на всіх
росли в його серці. Віддала мати хлопця в найми до багатія Бородая, а малий                           не
послухав хазяїна, за що був побитий. Побіг палити господареві хлів, через те його
вигнали. На весну найняли Чіпку до діда Уласа пасти громадську отару. Там хлопець
подружився зі своїм однолітком, сиротою                Грицьком Чупруненком, полюбив діда.
Підлітки пасли худобу й нищили горобенят, бо вони, мовляв, «із Христа Спасителя
сміялися» (якась народна легенда). Одного разу на отару напав вовк, і Чіпка відігнав
його та врятував ягнятко.
      [V  «Тайна-невтайна»] Робота в діда Уласа Чіпці                 подобалася. Заробив хліба,
грошей.     А   тут  ще    трохи    землі   їм   дісталося    в  спадщину       від  родича.    Мотря
повеселішала, аж помолодшала. Та трапилося горе — не стало баби Оришки, й Чіпка
дуже плакав та переживав.
---
                                                    57

       Дід Улас розказав Чіпці про його батька. Той ще малим нікого не слухав, нікому
не корився. Пан часто бив його, тому хлопець утік на Дон, одружився там, завів
діток. Але дуже скучав за рідною стороною, повернувся в Піски з чужим паспортом,
одружився з Мотрею. Два роки прожив тут, потім повернувся назад, там його за
двожонство арештували й віддали у солдати. Чіпка замислився над долею батька й
винуватив його лише в тому, що той не помстився панові.
       [VI«Дізнався»] Прийшла зима. Селяни дізналися, що їм дали волю, але треба
було відпрацювати ще два роки. Знявся крик, гомін. Чіпка хотів знову пасти череду,
але громада йому відмовила, чим тяжко образила. Став Чіпка працювати на своєму
полі, купив овечок, корову, кобилу. Завелися гроші, й парубок придбав одяг, щоб не
соромно у свято між люди показатися. Зустрів дівчину Галю, єдину дочку багатого
хуторянина, й закохався.
       [VII«Хазяїн»] Грицько (товариш Чіпки) ж пішов у чужі краї на заробітки, тяжко
працював, спав на голій землі, їв на ходу. Склав грошенят, повернувся додому, купив
нову хату, землю. Трохи загордився, посватався до дочки найбагатшого козака, але
там такого зятя не хотіли. Поки роздумував, яку жінку брати, незчувся, як закохався
в сусідню наймичку Христю — веселу, моторну й працьовиту дівчину. Одружилися
вони, зажили тихим життям хліборобів. Народилися діти. Не чути в хаті ні лайки, ні
сварки, і матері радили своїм дітям брати                з них приклад: сироти, все заробили
чесною працею. Отак треба на світі жити!

                                          Частина друга ***

       [VIII«Січовик»] У частині другій коротко розповідається історія села Піски (де
жив Чіпка), на прикладі козацької родини Ґудзів. Читач повертається приблизно на
два століття назад від подій першої частини. Велике село Піски, а півтори сотні літ
тут були переважно хутірці із землянками. Якось тут оселився січовик Мирін Ґудзь
—   немолодий, коренастий, з довгими вусами й оселедцем на голові. Ходив на
полювання, побачив у козака Зайця дочку Марину, закохався та й одружився з нею.
З того часу став хліб ростити, а жінка — сина Івана колихати. Коли Івась підріс, став
гратися у війну,      про яку розказував батько; мати ж навертала його до мирного
хліборобського життя. Піщани були ще вільні, а кругом уже розляглася неволя, й
сумно було козакові Мирону. Іван Ґудзь одружився з козачкою Мотрею, народилися
в них сини: Максим, Василь та Онисько.                 Дід часто розказував Максимові грізні
повісті про давні походи й удмухнув пал своєї душі в молодесеньку душу онука.
       [IX «Піски в неволі»] Дісталося село Піски                панові Польському, небагатому
шляхтичеві, за якісь там заслуги перед царицею. Приїхав він із якимось жидком
Лейбою, оголосив, що село тепер належить йому. Піщани загули, тоді                              генерал
підскочив до переднього і вдарив того з усієї сили у вухо й поїхав у Гетьманське
(районний центр), розказав про «бунт». Наступного дня у Піски вступила рота
москалів. Селяни полякалися й мовчали, коли генерал ходив по хатах і переписував
«своє добро». Мирін Ґудзь не сидів на місці, роздобув собі й дітям папери, що вони
— вільні козаки. Так його сім'я і ще кілька розумніших залишилися вільними, а інші
стали     кріпаками.      Генерал     сказав,    що    люди      житимуть,      як   і  жили,     тільки
сплачуватимуть податок, який збиратиме Лейба. Жид приїхав із родиною та й почав
шинкувати. Піски стали розростатися, а Лейба — багатіти.
       [X«Пани Польські»] Минуло десять років. До піщан дійшла звістка, що генерал
помер, а генеральша їде з синами жити в село. Побудували новий панський палац, і
піщани вперше відчули кріпаччину — робили все задарма. Приїхала генеральша й на
людей навіть не глянула. На ранок наказано було знести всі хати, що загороджували
---
                                                   58

вид з панських вікон. Щодня надходили накази, які потроху позбавляли людей волі.
Піщани довго не піддавались, та, не подужавши генеральської сили, почали тікати.
Ті, що залишилися, під панською нагайкою швидко стали перетворюватися на
покірних волів.
      Незабаром       молодих      паничів    одвезли     в  науку,   а  приїхали     старші    дочки.
Розпочалися      бенкети,     гуляння...   Усіх   треба   нагодувати,      напоїти.   Стали     селяни
працювати на пана вже чотири дні на тиждень та зносити в двір курей, гусей, яйця.
{…}
      [XI«Махамед»] Далі у романі докладно розповідається про життя ще одного
головного персонажа – Максима Ґудзя (Максим – батько Галі, майбутньої дружини
головного героя Чіпки Варениченка). Максим Ґудзь, вихований дідом Мироном, ще
з дитинства був «палкий, як порох, сміливий, як голодний вовк, усіх побивав, над
усіма верховодив». Від нього чекали лише шкоди. Ставши парубком, зовсім збісився:
постійно випивав, бив парубків, зваблював дівчат. Не вдалося його ні приструнчити,
ні одружити, тоді його віддали в москалі (тобто в армію).
      [XII   «У   москалях»]     Погнали      рекрутів     у  Московщину.        Дивувалися       вони
тамтешнім хатам        —   чорним, без вікон, людям у личаках та з бородами. Місто
здивувало своїм багатством. Максим став заводієм і в казармі. Одне не подобалося
— смердюче житло та поганий харч. Старші москалі стали брати його на «прокорм»
— красти по селах. Начальство любило Максима за силу та кмітливість і зробило
його унтер-офіцером.
      [XIII«Максим — старшим»] Максим, як став старшим, одразу запишався. Потім
йому це набридло, бо ні з ким було душу одвести, по-братерськи поговорити.
Взявся вчитися грамоти, й те покинув. Під час угамування якихось заворушень
відзначився, отримав орден і чин фельдфебеля. Став про себе дбати, складати
гроші. Одружився з Явдохою, яка з дитинства займалася крадіжками, гулянками.
Безпутне життя витягло з них усі гроші. А тут народилася дочка Галя, й батьки
закінчили з гулянками, стали складати гроші. Максим відпускав своїх москалів на
«прокормленіє» (грабувати селян) і брав з них гроші, а Явдоха перепродувала
награбоване добро. У війні з турками Максим був легко поранений у руку,
домовився із лікарем, і його відпустили зі служби. Через тридцять років Максим
Ґудзь повернувся у Піски, збудував дім на хуторі, як фортецю. Люди тільки
дивувалися, звідки він гроші бере.

                                          Частина третя***

      [XIV   «Нема    землі!»]   У   третій   частині    продовжується       розповідь     про   Чіпку
Варениченка. Восени Чіпка позвозив додому хліб і лагодився його молотити. Аж
приходить урядник та говорить, що прийшов із Дону якийсь чоловік і заявив, що
Чіпчина земля належить йому. Вражений парубок взяв у матері п'ять карбованців і
пішов у Гетьманське (районний центр) відстоювати свою землю. Йому в помічники
набився Василь Порох, який часто писав піщанам «прошенія» (скарги) в суд. Послав
за горілкою. Вперше спробував горілки й Чіпка.
      [XV   «З легкої руки»] Коли Чіпка вранці прийшов до                   суду, секретар Чижик
погодився      владнати     справу,    якщо    прохач     дасть    йому    п'ятдесят    карбованців.
Страшна несправедливість запалила серце парубка. Ішов додому, та потрапив у
шинок. І почалася щоденна гульня.
      [XVI«Товариство»] У шинку Чіпка побратався з Лушнею, Матнею та Пацюком,
що виросли в неволі злодіями та розбишаками. Ті користувалися моментом й
витягували      з  Чіпки    все  добро.     Мати    й   плакала,    і  лаяла,   та   не   допомогло.
---
                                                   59

Поскаржилася за порадою сусідів у волость. Чіпку посадили в тюрму. Повернувся
він лихий на матір, схопив її нову свиту та й знову пішов у шинок. Мотря перейшла
жити до старої баби. Пропив Чіпка все господарство й навіть одежу. Залишився
тільки недомолочений хліб. Лушня запропонував продати його шинкареві, але Чіпка
згадав, як весною милувався своєю нивою, як жав улітку, як почував себе хазяїном, і
не дозволив.
       [XVII«Сповідь і покута»]Чіпка пішов до Грицька, щоб продати тому хліб. Його
запросили до столу, пригостили, і в парубка ледь сльози з очей не полилися. Став
сповідуватися перед щирими людьми, розказувати про своє життя.                          Грицько став
докоряти товаришеві за матір. Чіпка умовив того брати хліб без грошей, щоб не
пропити.
       [XVIII-XIX   «Перший ступінь». «Слизька дорога»] Мотря працювала в чужих
людей і мучилася думками про Чіпку. А той зовсім «пустився берега». Усе пропив. І
вирішили друзі обікрасти пана. Пішли до панських комор, убили сторожа (це зробив
Чіпка, він побив сторожа так, що той потім помер)                  та  забрали пшеницю, а потім
продали її шинкареві. Запідозрили Чіпку та його компанію, посадили всіх у холодну
(в’язницю). Але за браком доказів випустили. Після того знову почалися грабунки —
голови, писаря та інших. Люди лаяли Чіпку, та довести його провини не могли. Одна
Христя (дружина Грицька) сумувала й жаліла Чіпку, вбачаючи в ньому борця за
справедливість.
       [XX«На волі»] Оголосили волю (звільнення селян від кріпацтва). Кріпаки кидали
роботу і йшли в шинок «волю женити» (святкувати). Але треба було ще одробити
два   роки.   Поширилося        невдоволення.       А   тут  надійшла      гаряча    пора   —   оранка,
косовиця, жнива, молотіння, ніколи і вгору глянути. Одному Чіпці з товариством
немає клопоту — п'ють, гуляють з краденого.
       Настали святки. Кріпаки знову в шинок. І домовилися, що пан повинен їм
заплатити за два роки. Зібралися й пішли до нього в Красногорку. Василь Семенович
(пан) відмовився платити,          назвав їх бунтівниками й поїхав уночі в Гетьманське.
Вранці в Пісках були москалі. Стали хапати й бити кріпаків. Чіпка побачив, як упав
дід Улас. Заболіло, закипіло його серце. Кинувся допомагати старому, кликав і
товаришів, але ті швидко втекли. Схопили москалі й Чіпку, довго били, викликавши
ще більшу злість і на панів, і на своїх братчиків.
       [XXI«Сон у руку»] Приснився Чіпці сон, як він сторожа душить, як руки його у
крові, як Галя йому докоряє. Схопився парубок — і почув вогонь у всьому побитому
тілі. Вийшов      —  кругом тиша. Ні з ким поділитися наболілим. Став молитися й
плакати.     А  тут Лушня.      Збрехав, що його теж нібито посадили                   москалі, тому
товариші не прийшли Чіпці на допомогу. Чіпка сказав, що їм треба стати такими, як
усі: кинути пити, гуляти, почати працювати. А вночі мститися панам за кривди.
       [XXII«Наука не йде до бука»] Мотря почула, як Чіпка заступився за людей, як
його побили, і теж була сердита на панів. Уранці син прийшов, перепросив її. Того
ж вечора найнявся молотити, працював із завзяттям, що люди аж дивувалися.
Незабаром Мотря перебралася у свою хату, на нове господарство. Чіпка знову
потоваришував із Грицьком, а Христя вподобала Мотрю, частенько приходила її
розважити.

                                          Частина четверта

       [XXIII«Невзначай свої»] Була темна осіння ніч. Веселий Чіпка вийшов, свиснув
—   до нього стали сходитися товариші. Вирішили, що підуть «рибу ловити» до
Гершка     (тобто    грабувати     його).   Перед     світанком    під'їхали    повозки     до   хутора
---
                                                   60

Максима Ґудзя. Господарі вітали гостей, стали пригощати. До столу підійшла Галя
й побачила Чіпку. Після вечері поділили вкрадені гроші й полягали спати. А Чіпці не
спиться. Раптом вийшла Галя. Не стримався парубок, обняв дівчину, освідчився в
коханні. Уранці Галя крадькома подарувала йому вишитий кисет.
      [XXIV   «Розбишацька дочка»]         Цілий тиждень лив дощ, і Чіпка не міг вийти з
двору. Мати заговорила з ним про невістку. Чіпка прийшов до Ґудзя й застав Галю
саму,   дуже     сумну.   Спитав,    чи   піде   за   нього   заміж.    Дівчина    повеселішала       й
погодилася за умови, якщо він покине своє розбійницьке ремесло, бо вона вже не
може бачити чужих речей у хаті, носити чужий одяг, її душить чуже намисто. Вона
хоче щиро працювати й сміливо дивитися людям у вічі.
      [ХХV-ХХVI. «Козак — не без щастя, дівка — не без долі»]             Галю хотіли просватати
за москаля Сидора, проте Чіпка заплатив відступного, дав Сидору могорич і намовив
Грицька йти сватати за нього Ґудзеву дочку. У суботу Чіпка заслав старостів до
Максима, а в неділю були оглядини в парубка. Явдосі не сподобалася ні низенька
тісна хата майбутнього зятя, ні його мати.
      Зіграли     пишне    весілля.    Галя    привезла     великий      посаг,   прикрасила      хату
вишиваними рушниками, розмалювала піч. Свекруху жаліла та шанувала, а Чіпці
догоджала, як могла. Тільки інколи згадували минуле (розбійництво Чіпки). Чіпка
став жити чесно, проте говорив, що чесною працею добра багато не наживеш. Галя
його відмовляла. Той став ховатися від братчиків, відкуплявся грошима. Навесні
Чіпка поставив нову хату, комору, зробив великі дощані ворота                     й  розмалював їх.
Перестав     працювати       на   землі,   а  їздив    по   ярмарках,     скуповував      полотно     й
перепродував його.
      [ХХVІІ-XХVIII    «Новий вік». «Старе        —   то поновлене»]       Владу в цілому повіті
захопив Шавкун і орудував за спиною у предводителя. Він добувся до                              влади
спритністю та підлабузництвом, цінував               лише гроші. Настало нове життя й              для
Чіпки. Люди його поважали, шанували, бо радо допомагав у біді. Становий почав
їздити до нього в гості. Як стали обирати земство (виборний орган, який займався
громадськими справами;          туди входили не лише дворяни, але й               прості селяни)      —
піщани першим назвали Чіпку. У літній день в Гетьманське скликали гласних (для
виборів). Від піщанської громади прибули Чіпка й Лоза. Почалися вибори в управу.
Запропонували        Чіпку   —   й   вибрали,    незважаючи       на   грізні  гримаси     станового
Дмитренка. Радів Чіпка, що прислужиться громаді. Та не до вподоби це було панам,
що затесався між ними «голодранець». Стали думати, як його позбутися, й, згадавши
давню      справу     про     вбитого      сторожа,      вигнали      «по    неблагонадежности».
Розізлився Чіпка, що знеславили його знову. А тут ще й Максима (батька Галі)
побили до смерті.
      [ХХІХ-ХХХ     «Лихо не мовчить». «Так оце та правда!»]                Поховавши Максима,
Явдоха продала хутір і перебралася до дітей. Нове лихо вступило з нею в хату.
Явдоха взялася верховодити, а Мотря не змовчала, почалися сварки. Галя й Чіпка
тікали від тих сварок. Чіпка спочатку засумував, потім став пити з товаришами,
згадав колишнє. Щодня робився хижішим. Померла Явдоха, й Чіпка з подачі Лушні
звинуватив матір у цьому. Якось            уночі приїхав додому з повними возами добра,
Мотря лаяла сина та плакала. Одного разу до Чіпки прийшли братчики, випили й
змовилися йти на хутір до Хоменків. Повернулися всі в крові.
      Мотря     почула     дитячий     голос.   На   подвір'ї   стояла    дівчинка     літ  десяти    в
закривавленій сорочечці. Сказала, що на їхній хутір налетіли розбійники, всіх убили,
хату спалили, одну її не знайшли. Мати похапцем вдягла дівчинку, повела у волость
і заявила на сина. Вранці всіх розбійників пов'язали. Галя, побачивши зв'язаного
---
                                                  61

Чіпку, дівчину в крові, крикнула: «Так оце та правда?!» і, збожеволівши від горя,
повісилася.
      Під осінь по шляху йшла в Сибір валка каторжан, серед яких був і Чіпка з
грізним, насупленим поглядом. Грицько взявся піклуватися про Мотрю, а хату їхню
опечатали й забили. Недалеко від Пісок насипано високу могилу, де поховано вісім
безневинних душ, загублених «страшним чоловіком» (Чіпкою).

      *** ПРИМІТКА: 2 та 3 частини твору вилучено з програми ЗНО.

                                               Аналіз твору

Автор    -  Панас Мирний (літературний             псевдонім     Панаса     Яковича Рудченка)         –
український      письменник      великого     епічного    таланту,    драматург.      Його    названо
корифеєм української прози.

Жанр: соціально-психологічний роман. Соціально-психологічний роман – роман, у
якому суспільно значущі події і соціальні процеси передаються шляхом розкриття
психології героїв, їх думок, прагнень і переживань. Основні риси жанру соціально-
психологічного роману:
- зображення людини в складних формах життєвого процесу;
- багатоплановість сюжету;
- охоплення долі цілого ряду дійових осіб;
- великий обсяг.

Історія написання. Роман         написано    братами Панасом Мирним та Іваном Біликом.
Роботу над твором завершено в 1875 р., а надруковано вперше в 1880 р. в Женеві.
При перевиданні твору в Україні (1905) автори змушені були дати йому назву
«Пропаща сила», але пізніше його було видано під первісним заголовком. В основу
роману лягла почута письменником від візника розповідь про реальну особу                               -
полтавського       розбійника     Василя     Гнидку.    Під    враженнями       від   цієї  розповіді
письменник       написав    нарис    «Подоріжжя       од   Полтави     до   Гадячого».     Це   стало
важливим етапом у творчій передісторії роману «Хіба ревуть воли…»
      Пізніше почута історія лягла в основу повісті «Чіпка». Іван Білик (Рудченко), брат
Панаса Мирного, розкритикував повість за її схематизм і порекомендував поглибити
соціальне     тло    твору.    У   результаті      брати    спільно     почали     працювати       над
удосконаленням твору, завдяки чому з’явився багатоплановий роман, який у першій
редакції мав назву «Пропаща сила».               Остаточною назвою роману стали слова з
Біблії «Хіба ревуть воли, як ясла повні?» (Книга Йова, 6: 5).

Тема    роману    –  зображення       життя    та  боротьби      українського     селянства     проти
соціального гноблення, зокрема кріпосництва та його залишків, напередодні і під
час реформи 1861 р.

Головна ідея твору криється в його            алегоричній назві: воли        –  символічний образ
уярмленого селянства — не ревли б, якби було що їсти й пити. Автори намагалися
показати соціальні умови життя селянства і мотивувати поведінку героїв, розкрити,
що ж саме штовхало селян на «слизьку дорогу», калічило їх душі, нівечило мораль,
спричинило трагедію.
---
                                                  62

Композиція роману. Роман «Хіба ревуть воли…» складається з чотирьох частин,
кожна з яких поділяється на дрібніші розділи.              I частина розповідає про дитинство
та юність Чіпки. II частина присвячена сторічній                 історії села Піски. III частина
знайомить зі складною долею селянина-бунтаря. IV частина завершує трагедію
Чіпки Варениченка.

Проблематика твору:
- народна мораль; батьки і діти; добро і зло;
- земля й достаток; кріпацька неволя;
- «пропаща сила»;
- жінка в сім’ї; любов і сімейне щастя.

                                                Персонажі

Головні: Чіпка Варениченко, Мотря Жуківна (Чіпчина мати), Максим Ґудзь, Явдоха
(дружина      Максима),     Галя    Ґудзь    (дочка    Максима,      дружина      Чіпки),    Грицько
Чупруненко (товариш Чіпки), Христя (дружина Грицька).
Другорядні:      Іван  Вареник     (Чіпчин    батько),   баба   Оришка,      Василь    Порох,    пани
Польські, Лушня, Матня, Пацюк, Чижик.

                                     Характеристика персонажів

Чіпка Варениченко. З Чіпкою читач знайомиться вже на перших сторінках твору. Це
широкоплечий двадцятирічний парубок, з гострими карими очима, довгообразим
лицем, одягнений у білу вишивану сорочку та просту свиту, накинуту наопашки. На
голові в нього висока шапка. Та зображення не обмежується зовнішніми ознаками:
автори підкреслюють також риси, що розкривають соціальний стан персонажа («Не
багатого роду! — казала проста свита») і якості характеру(«Таких парубків часто й
густо можна зустріти по наших хуторах та селах. Одно тільки в нього неабияке                         —
дуже    палкий    погляд,    бистрий,     як  блискавка.     Ним    світилася    якась   незвичайна
сміливість і духовна міць, разом з якоюсь хижою тугою…»)
      Син    зневаженої     селянки-біднячки,       Чіпка   зростав     у  злиднях,    в  атмосфері
недоброзичливості й ворожості. Він гостро переживав соціальну несправедливість.
У житті йому зустрічалося небагато хороших людей: баба Оришка, дід Улас, Галя.
Найчастіше малого Чіпку ображали: батько покинув, мати лаяла й била, зриваючи
злість за своє невдале заміжжя, тяжку працю та злидні. Доля не зглянулась і в
подальші роки: землю відібрали, вигнали з земства. Прагнення помсти з'явилось у
Чіпки ще в дитинстві. Проте особливо дошкульно вразило Чіпку те, що за право
працювати на своїй землі чиновник з цинічною відвертістю вимагає у селянина
хабара. Саме в цю мить Чіпка втратив не лише ниву, а й віру в справедливість. У його
серці   знову   закипіла     ненависть,    але,   на  жаль,    не  тільки   до   гнобителів     та   їх
прислужників, а й до всіх людей. Це той психологічний момент, який проливає
світло    на   його    подальшу      долю,     пробуджує       сліпе    бунтарство      зневаженої,
обікраденої людини. Своє горе, чорну безнадію Чіпка починає топити в чарці. Та й
компанія для цього       швидко знайшлась: Лушня, Пацюк, Матня. А від пиятики вже
прямий крок до грабунку. В романі глибоко вмотивовуються злочинні дії парубка.
Болі змученої душі, кричуща соціальна несправедливість                     —   ось що штовхнуло
вчорашнього хлібороба, щасливого своєю працею,                    на  шлях грабіжництва. Чіпка
вважає     ці  вчинки     відбиранням      свого    ж   добра,    привласненого       багатшими       і
сильнішими.
---
                                                   63

       Чіпці Варенику не вистачило сили волі протистояти руйнуванню свого життя.
Він зрозумів, що гріховний шлях легший. Під впливом лихого «товариства» Чіпка
опустився на саме дно життя. Проте добро в його натурі на якийсь час перемогло.
Він соромився свого давнього безпуття. А коли пішли розмови про земство, про
вибори     гласних,     Чіпка    закликає     громаду      захищати      свої   інтереси.     Останнім
поштовхом,       що    зіпхнув    правдошукача        на   стежку     сліпої   помсти,     став   наказ
губернатора про виведення Чіпки з управи «по неблагонадежности». Грабунки,
вбивства зводять нанівець його протест. Кров невинних людей страшним тавром
заплямовує Чіпку. Із правдошукача він перетворився на страшного злочинця, коли
очолив банду, убив сторожа, вирізав мирну сім'ю хуторян.

       Баба Оришка (бабуся Чіпки) — найтепліший Чіпчин спогад про дитинство. Вона
була    дитині    єдиним     порадником,       добрим     янголом     і вихователем.       Поки    мати
наймитувала, баба Оришка і доглядала хлопчика, і знайомила з навколишнім світом,
і звеселяла онука казками.

       Мотря    (мама Чіпки). Чоловік Мотрі виявився «двужоном», і, коли покинув її
вагітною та вернувся до першої жінки, Мотрю підняло на глум усе село. Вона й сама
не знала, хто вона: чи заміжня покритка, чи невінчана вдова.
       Але згодом люди втомилися обговорювати Мотрю, і вона почала плекати
щиру надію на сина. Коли Чіпка невсипущо дбав про господарство, розумом своїм і
золотими роботящими руками множив його, Мотря несказанно раділа. Але
материне щастя було примарним і нетривким, і Мотрі судилося зазнати багатьох
страждань через свого гарячого і швидкого на розправу сина. Коли ж сина
черговий раз у пошуках «правди» заводило на лихі манівці, коли він топив свою
тугу в горілці або розбишакував, вона проклинала його зі всім шалом
незбагненного материнського серця. Доживаючи віку біля сина-розбійника, вона
благала собі смерті. Після того як Чіпка вирізав цілу сім'ю хуторянина Хоменка,
материнська любов не витримала такого випробування, і Мотря сама пішла у
волость видати владі сина-душогуба.

       Максим Ґудзь. Це ще один яскравий тип трагічної особистості, «пропащої
сили». У дитинстві та юності мав лицарські задатки, прагнув волі, свободи, і, якби
не було зруйновано Запорозьку Січ, міг би стати в ній чи не першим. Привабливо, із
симпатією письменник змальовує Максима в молодості:«Високого зросту, станкий,
бравий, широкоплечий, як із заліза збитий, а до того ще меткий, як заєць, співун-
реготун… Хороший з лиця – повновидий, рум’янець на всю щоку, з чорними
веселими очима, з чорним лискучим усом, - він був перший красень на селі».                       Але
замість сили і відваги в його серці оселилося зло: у бійці Максим міг скалічити
товариша, пустив покритками кількох дівчат, а згодом почав красти і пиячити, аж
доки не став отаманом банди. Безумовно, негативний відбиток наклало на його
вдачу перебування в москалях. Максим страждав від безглуздої служби-муштри.
Горілка, до якої Максим звик, вимагала грошей, і він не соромився грабувати
людей, оббирати солдатів. Всякими неправдами Максим збагачувався, доки через
тридцять років не повернувся до села з грошима та «заслугами», з жінкою та
донькою. В Пісках він звив злодійське гніздо, став ватажком зграї злочинців, до
складу якої увійшов згодом і Чіпка. Так вольова, порядна людина перетворилась на
вбивцю. Морально зіпсований солдатчиною, Максим жив єдиною пристрастю –
жагою збагачення. Про людську подобу нагадувала лише любов Максима до
---
                                                  64

доньки.

      Явдоха     –  дружина      Максима      Ґудзя.   Явдоха     —  це   дитя    соціального     дна,
злодійка-багачка. (Ще напівдитиною призвичаїлася вона до крадіжок, а потім і до
торгівлі власним тілом, стала армійською повією:                «Знаючи красі своїй ціну, вона
торгувала нею, як жид крамом, не пропускаючи випадку зірвати найбільше, а то й
підголити».    Одружившись із розбійником Максимом, перетворилася на сільську
багачку.) Явдоха зневажає чесних трудівників, а цінує понад усе прибуток та легку
наживу. А те, яким шляхом здобуте багатство, для неї не має жодного значення.

Галя Ґудзь (кохана й дружина Чіпки, дочка Максима). Описуючи її першу зустріч з
Чіпкою, автор не шкодує яскравих і приємних фарб для змалювання цієї доброї,
вродливої дівчини: «Низенька, чорнява, заквітчана польовими квітками, вона й трохи
не   схожа     була    на   селянок,    часто    запечених      сонцем,     високих,    іноді    дуже
неповоротких дівчат.        Маленька, кругленька, швидка й             жвава, одягнена в зелене
убрання, між високим зеленим житом, - вона здавалася русалкою. Парубок сперше…
чи й не прийняв її за ту польову царівну…»
      «Розбишацька дочка», Галя, ставши дружиною Чіпки, теж зробила вибір між
добром і злом. Єдина дитина колишнього москаля Максима, вона від самого
народження       зростала    в  достатку.     Але   невідомо     де   почерпнуте      благородство
змусило її соромитися цього достатку й ненавидіти багатство, надбане грабунком.
Вона засуджувала батьків, не могла носити краденого одягу, жити в награбованому
добрі. Силою своєї любові вона намагалась вирвати чоловіка з розбійницького кола,
але виявилася надто слабкою проти сил зла. У цьому образі втілено народне
прагнення до чесного трудового життя, до краси і сердечності, ніжності та вірності.
Панас Мирний симпатизує Галі, підкреслюючи як її зовнішню красу («...біле, рум'яне
личко, очі оксамитові, чорні»), так і красу внутрішню, що гармонує з мовою героїні,
яка «щебече, як ластівочка». Видовище страшної розправи, яку влаштував Чіпка над
безневинними людьми, мотивуючи це боротьбою за «людську рівність», остаточно
зламало молоду жінку. Побачивши маленьку Хоменкову дочку в закривавленій
сорочечці,     Галя    не   змогла    пережити       таке    болісне    прозріння     і  повісилась.
Самогубство       стало    їй  порятунком      від   неслави     і водночас     протестом       проти
страшного         злочину,        який       вчинили         Чіпка      та      його       товариші.

      Грицько Чупруненко – товариш Чіпки з дитячих літ. За походженням він, як і
Чіпка,  –  селянин, бідняк, теж зазнав           злиднів. Грицько      —   найближчий приятель
дитячих літ Чіпки — обирає інший життєвий шлях. Він, такий самий сирота й бідняк,
як Чіпка, зумів заробити грошей, купити землю й чесно господарювати на ній.
Життєвим ідеалом Грицька стає «хата тепла, жінка-любка та мала дитина». Невдачі,
бідування, злидні породили у хазяйновитого парубка егоїзм, байдужість до долі
інших, корисливість: «Купивши грунт, почув себе Грицько зараз іншим, немов на
аршин виріс… Грицько тепер зовсім іншими очима дивився на людей: до багачів
горнувся, а на голоту дивився згорда». Навіть приятелювання з Чіпкою Грицько
намагався використати для власного збагачення. Неприховане злорадство щодо
Чіпки, зневага до свого товариша — такі риси Грицька.

      Христя – дружина Грицька. Христя – весела, турботлива та розумна дівчина.
Щоденні турботи, важкі будні надривають її сили, та тільки не добре серце. Після
сирітського дитинства їй трапилася близька за духом людина. Христя з Грицьком
створили сім’ю та власною працею заробили добробут. Але й тоді Христине життя
---
                                                  65

не  стало    безжурним       і радісним:    вона    не  бачить    в  сім'ї  гармонії,   а  у  світі  —
справедливості. Тому й не полишають жінку роздуми про Чіпчину трагедію, тому й
мучить її байдужість Грицька до чужого горя. Адже, на відміну від чоловіка, вона
чуйна до людського горя, переймається стражданнями інших людей. Так, Христю
бентежать слова Чіпки про бідняцьку долю – після них вона різко змінюється, та
чоловікової підтримки не відчуває.
      Вона підтримує читача в його можливих симпатіях до Чіпки, бачить у ньому не
волоцюгу, що завдає всім лиха, а добру людину: «У Чіпки й серце добріше, й душа
чистіша».

                                         Другорядні персонажі

      Чижик – секретар суду, що лише за хабарі згоден «полагодити будь-яку
справу». Саме відмова Чижика справедливо розглянути скаргу Чіпки на відбирання
землі стала однією з причин трагедії Чіпки.
      Василь Порох – п’яниця, що ненавидів панів і добре вмів писати скарги до суду
й допоміг Чіпці написати скаргу, коли в того відібрали землю.
      Матня, Пацюк, Лушня           – «товариші»     Чіпки по розбійництву. Дуже негативні
персонажі. З малих років звикли до грабіжництва, ледарства. П’яниці та негідники.
Затягують Чіпку в своє лихе товариство, приваблюють його спокусами «легкого»,
проте злочинного життя. У важкі хвилини (зокрема, коли Чіпку покарали за бунти
проти панської сваволі)        зраджують його, тікаючи. Це не справжні друзі, а лише
знайомі, які паразитують за допомогою Чіпки.
       «Лушня був широкоплечий панище, високий, бравий, з хорошим панським
личком, з чорними гарними вусами, з              карими веселими очима», дуже балакучий.
«Пацюк собі худощавий, низький, мишастий – справжній пацюк, такий і прудкий,
говіркий,    співучий    –   на  селі   перший      співака».   «Матня     одрізнявся     од   усього
товариства…      неповороткий,       неохайний.      Голова    величезна,     обличчя     татарське,
кругле, як гарбуз, ноги короткі та          товсті,  як стовпці. Не любив він ні балакати, ні
співати, а любив на світі одну тільки горілку, дудлив її, як воду…»

                                  Іван Карпенко-Карий
                                          «Мартин Боруля»

                                            Стислий переказ

      Мартин Боруля, багатий шляхтич, чиншовик (тобто той, хто платить за оренду
землі   якомусь     іншому     власникові),    просить     повіреного     Трандалєва      прочитати
документ,     де   вказано,    що   "Дворянскоє       депутатскоє      собраніє"    зачисляє     його,
Борулю, до дворянського роду і подає на затвердження до Сенату. Тому, каже
Боруля, треба ще раз подати в суд на дворянина                      Красовського, котрий його,
"уродзоного шляхтича", назвав «бидлом», а сина його — «телям». Мартин говорить,
що    не   пожаліє     жодних      грошей,     щоб    посадити      Красовського       в   острог    (в
тюрму).    Трандалєв радий, що знайшов собі таку вигідну роботу, яка ще й прибуток
гарний дає: він веде подвійну гру, веде одночасно справу Борулі проти Красовського
і справу Красовського проти Борулі.
---
                                                  66

      Тим часом Мартин просить сина Степана, який служить у земському суді, щоб
той привіз йому свого знайомого             чиновника Націєвського          як жениха для       дочки
Марисі. Від Марисі він вимагає, щоб та називала батьків не "тато", "мама", а
"папінька", "мамінька" чи "папаша", "мамаша" — по-дворянському, щоб не бралася до
важкої роботи, а то руки зіпсує собі, щоб поводилася, як панночка.
      Марися     й  Микола, син       іншого багатого шляхтича,          Гервасія Гуляницького,
кохаючи одне одного, вирішують сказати батькам про те, що планують весілля.
Степан розповідає Миколі, що він працює на службі, як вивчає напам'ять "бумаги",
як  потім    із  друзями     розважається,      п'ючи    "трьохпробну"      (горілку)    й  співаючи
"крамбамбулі"      (романси).    Мартин, побачивши          Миколу, говорить         Степанові, що
тепер, коли вони «майже дворяни», простий хлопець йому не товариш, у нього інша
дорога. Боруля посилає зі Степаном свого слугу Омелька, звелівши тому одягтися
якнайкраще      —   в чоботи й добрий кобеняк, запрягти кращих коней, і замовляє
привезти самовар, цукор, чаю, кави, щоб було, «як у дворян».
      До Борулі приходять сватати Марисю                 батько Миколи Гервасій           і його   кум
Матвій. Але Мартин відмовляє, говорячи, що його дочці, майже дворянці, «простий
мужик не пара». Ображені свати йдуть. Боруля посилає свою жінку                         Палажку до
жінки на ім’я Сидоровички, щоб розпитала у тієї, як роблять "кофій" і коли подають:
чи до борщу, чи на ніч. Повідомляє також, що скоро до них приїде чиновник — гідний
для Марисі жених. Мати дивується й заперечує, адже дочка любить Миколу, але
потім погоджується, думаючи, що Марися буде щаслива за паном.
      Приходить Омелько з міста пішки — друзі Степана його напоїли, він заснув, і в
нього вкрали чоботи, кобеняк та коней. Мартин гнівається, велить позичити тачанку
в сусідів і поїхати за женихом, й домашні щоб готувалися до свята — заручин.
      Марися зустрічається з Миколою, і той повідомляє, що її батько їм відмовив, бо
вони не дворяни. Тепер Миколі кажуть,                щоб сватав дочку Котовича. Марися в
розпачі, але обіцяє любити хлопця і щось придумати для їхнього порятунку. Вона
розмовляє з матір'ю і говорить, що не треба їй ніякого дворянства та ніяких інших
женихів,    окрім    Миколи,      просить     заступитися      перед    батьком.     Але    Палажка
відмовляє, каже, що то марно, тільки з батьком посваряться.
      Мартин забороняє дочці прати білизну, хоче, щоб та вчилася вишивати, як
благородна панночка. Приїжджає жених, чиновник Націєвський з гітарою. Марися
гостро з ним розмовляє, говорить, що вона                   не панночка, що любить            іншого.
Націєвський говорить, що всі баришні від нього "тають", розтане і вона, як пізнає
ближче, адже він так гарно співає. Тим більше, що вже домовилися з батьком про
багатий     посаг   (придане). На      самоті    Націєвський      починає     сумніватися,     чи   не
підсовують йому       нечесну наречену, яка, можливо, вже чекає дитину від іншого.
Підслуховує розмову Мартина з Палажкою, які сперечаються, кого візьмуть у куми,
як народиться дитина, думає, що його здогади щодо нареченої підтвердилися, й
крадькома тікає із заручин. Розгніваний Боруля бере коня, наздоганяє чиновного
жениха її відлупцьовує його за свій сором.
      Після    цього   приїжджає       Степан    із  речами    й   говорить,    що    земський     суд
скасовано і їх усіх     звільнено. Марися розповідає братові, що після того                випадку з
Націєвським і після того, як надійшов папір від Красовського, щоб забиралися геть
із його землі, батько зовсім занедужав. Вирішують покликати давнього товариша
Гервасія, щоб поговорив із Мартином. Боруля ледь виходить у світлицю. Всі його
вмовляють покинути думки про дворянство. Тим більше, що із Сенату надійшла
відмова:    Борулю     не   можуть     визнати    дворянином,      бо   в  одному     з  документів
написано не "Боруля", а "Беруля".
---
                                                   67

      У розпачі Мартин просить принести папку з паперами та палить їх у печі,
плачучи та приказуючи, що тисяча рублів згоріла, половина хазяйства пропала, а він
усе-таки залишився бидлом. Гервасій просить Мартина поблагословити Миколу й
Марисю до шлюбу. Хай добре вчать своїх дітей, то й стануть ті дворянами. Мартин
благословляє дочку та її коханого, відмовляється від згубних думок про дворянство
й вирішує розпочати нове життя.

                                               Аналіз твору

Літературний рід: драма.

Жанр: трагікомедія.

Тема: дворянство як найсокровенніша мрія.

Основні     ідеї:  засудження      відмови     від   особистих      цінностей      заради    станової
приналежності, викриття хабарництва в судочинстві.

Сюжет. В основу сюжету твору покладено невигадану анекдотичну історію гонитви
селянина     за   дворянством       і втрати     надії   на   нього   через    прикрий      недогляд,
допущений писарем у минулі часи,              – розбіжність в одній-єдиній літері прізвища.
Драматург узяв родинну подію, коли батько Карпо Адамович намагався довести
своє дворянство, щоб вивести принаймні дітей із селянського стану за походженням
у стан панський.       Та всі старання пропали марно. У документах його прізвище
фігурувало в двох різновидах: Тебілевич і Тобілевич. Іван Карпенко-Карий добре
пам’ятав,    що    довелося      пережити      батькові     після   офіційної     відмови     йому    в
дворянському званні. Старий, як і головний герой драми «Мартин Боруля», мало не
помер від образи.

Композиція: «комедія в 5 діях» – так визначив жанр твору автор. Події відбуваються
протягом кількох тижнів.

Дійові особи: багатий селянин Мартин Боруля, його дружина Палажка, діти: Марися
й Степан; багатий шляхтич Гервасій Гуляницький та його син Микола; реєстратор з
ратуші Націєвський; повірений Трандалєв; наймити Омелько й Трохим.

                               Характеристика основних персонажів

      Мартин Боруля не труситься за кожну копійку, не знущається з бідніших за
себе, але він, як і мольєрівський герой Журден, у своєму прагненні офіційно стати
дворянином, по суті, втрачає здоровий глузд. Яка ж мотивація такої поведінки
Борулі? Вона на поверхні, її Мартин не приховує: захист людської гідності як своєї,
так і своїх дітей, прагнення оберегти їх від тяжкої («чорної») селянської праці, від
«давньої залежності і бідності». Боруля марить тим, щоб хоч його онуки «були
дворяне, не хлопи, що не всякий на них крикне: бидло! теля!». І сам він затято
відстоює     свою    гідність:  намагається      будь-що      домогтися     покарання      для   свого
кривдника дворянина Красовського.
      Сповненими іронії, а іноді й сарказму, є сцени, у яких Боруля намагається
завести    в  своєму    домі «дворянські порядки». Комічний               ефект тут досягається
---
                                                    68

завдяки разючій невідповідності між давно усталеним способом життя селянина-
хлібороба й омріяною панською шляхетністю.
       Так, Мартин Боруля:
       • наказує і собі, і членам родини довго спати, хоча від спання йому нудно, та й
боки болять;
       • планує розвести собак та їздити на полювання;
       • хоче віддати доньку Марисю за «благородного», який потім через кумедне
непорозуміння тікає від неї;
       • намагається прилаштувати сина на «благородну» чиновницьку посаду, проте
Степана звільняють;
       • прагне офіційно оформити своє «шляхетне» походження, але з'ясовується, що
в документи закралася фатальна для нашого героя помилка (запис зроблено на
прізвище Беруля, а не Боруля).
       Усі   починання       Борулі,     спрямовані      на    досягнення       примарного        щастя,
завершуються поразкою. Інакше й бути не могло, адже для Борулі дворянство — це
те, чим можна зовні прикрити своє мужицьке походження, йому не доступні поняття
«духовність», «культура», «освіченість», «шляхетність», «етика». Автор саркастично
висвітлює це протиріччя в епізоді, де Мартин наказує дружині Палажці навчитися,
як подавати чай і каву «благородному» гостю:                  «Ну, годі! Сідай, душко! Омелько
привезе самуварь, чаю, сахарю і кофію. Чай я пив і знаю, як його настановлять, то сам
тобі розкажу; а кофію не знаю, як роблять. Піди ти зараз до Сидоровички — вона зна
— і повчися в неї. І розпитай гарненько, як його роблять і коли його подають: чи до
борщу, чи на ніч?»
       Яскравим      є  також    епізод,   у  якому     Боруля    намагається      зруйнувати      добрі
народні звичаї:
       «М а р и с я. Тату, Степане, ідіть: мати кличуть!
       М а р т и н. Марисю, скілько раз я вже тобі приказував, не кажи так по-мужичи:
мамо, тато. А ти         все по-своєму. Ти цими словами, мов батогом., по уху мене
хльоскаєш.
       М а р и с я. Ну, а як же? Я забуваю.
       М а р т и н. Он як Степан каже: папінька, мамінька.
       С т е п а н. Або: папаша, мамаша.
       М а р т и н. Чули: папаша, мамаша, треба так казать, як дворянські діти кажуть.
       М а р и с я. Я так і не вимовлю.
       М а р т и н. Привчайся: ти на такій лінії».

       Узагалі   дочка Мартина Марися             —   найбільш стійка до змін, бо має міцну
моральну основу. Вона намагається зберегти своє щастя, а панське життя, яким
марить батько,       їй ні до чого:     «Нащо ж дворянство нам здалося, коли воно горе
приносе?.. Краще жить на світі щасливим мужиком, ніж нещасним паном – це всяке
знає» (слова Марисі до матері). Справді, Мартин Боруля раніше виховував своїх дітей
у дусі здорової народної моралі, про що свідчать Марисині слова:                       «Перше батько
казали, що всякий чоловік на світі живе затим, щоб робить, і що тільки той має право
їсти, хто їжу заробляє».

       Повною протилежністю Марисі виступає її брат Степан: він прагне добутися
чиновницької посади не стільки якимись інтелектуальними зусиллями, роботою над
собою, щоденною старанною працею, скільки обманом, хитрістю — себто так, як у
чиновницькому колі й було заведено. І батько навчає,                    як вижити в цій прогнилій
системі:    «Ну, тепер з Богом! (Встає). Прощай. (Цілує Степана). Слухай старших,
---
                                                  69

виписуй почерка, завчай бумаги напам'ять, трись, трись меж людьми                        —   і з тебе
будуть люде!»
      Дещо сумна картина, у якій батько радить синові порвати з другом дитинства
Миколою, бо він тепер, як Борулі здається, уже нерівня їхньому роду:«Ти, сину, не
дружи з нерівнею, краще з вищими, ніж з нижчими. Яка тобі компанія Микола?
Мужик — одно слово, а ти на такій лінії, трешся між людьми іншого коліна. глянь на
себе і глянь на Миколу. То таки мужик репаний, а ти канцелярист!»

      Яскравий негативний персонаж твору,              повірений Трандалєв,         —  це спритний
аферист, хабарник, що постійно наживається на маніпуляціях із документами та
обдурюванні клієнтів:       «Нарешті: чи виграв, чи програв, а грошики дай! Живи                 – не
тужи! Все одно, що лікар: чи вилічив, чи залічив, – плати» (Трандалєв про себе). Він
– уособлення виродження, деградації корумпованого суспільства.

      В   негативному       ключі    зображено       й  реєстратора       з  ратуші     (чиновника)
Націєвського: самозакоханий, проте жалюгідний за своїми моральними рисами
панок зі вдачею боягуза. Як тільки Націєвський запідозрив, що дівчина, з якою його
хоче одружити Мартин Боруля, вагітна від іншого, він без вагань тікає. Націєвський
думає, що завжди може сподобатися будь-якій дівчині, проте його кумедна мова та
невдалі спроби залицяння викликають лише огиду.

      Як    позитивних       персонажів       показано       заможного       шляхтича       Гервасія
Гуляницького та його сина Миколу. Микола виявляє наполегливість у відстоюванні
свого   права на життя з коханою дівчиною (Марисею). В цьому                      йому допомагає
батько, який постає уособленням традиційної народної моралі та мудрості. Так,
Гервасій допомагає товаришеві, Мартину Борулі, усвідомити                      згубність ідей про
вищість дворян над простими мужиками та повернутися до нормального життя
відповідно до українських народних звичаїв.

                                         Іван Франко
                                        «Захар Беркут»

                                              Сюжет

                                                      I
      У  Тухольщині, що в Карпатах, князь Данило Галицький подарував бояринові
Тугарові Вовкові величезні полонини й ціле пригір’я Зелеменя. Навесні 1241 року,
відсвяткувавши початок життя в нових володіннях,                 Вовк разом зі своїми гістьми-
боярами та слугами вирушив на велике                полювання на ведмедів.           То була дуже
небезпечна      справа.    Тому     люди     дивувалися,      що    дочка     Тугара    Мирослава
насмілилася також        вирушити на лови. Мирослава була незвичайною дівчиною.
Дуже вродлива, з добрим серцем, у сміливості вона не мала рівних серед ровесниць.
Мирослава одразу при народженні втратила матір, виховувалася нянькою, що
привчила її до всякої ручної роботи, а підрісши, дівчина постійно супроводжувала
батька, який навчив її володіти зброєю.«От дівчина! Тій не жаль бути мужем. І певно,
ліпший з неї би був муж, ніж її батько!» - захоплювалися сміливицею тухольці.
---
                                                  70

      Головне лежбище ведмедів було на пригірку, відділеному страшними нетрями
та вкритому поваленими бурею деревами. Туди й прямував Тугар Вовк, якому
тухольці дали в провідники розважливого й сміливого парубка Максима Беркута –
сина місцевого старця-бесідника Захара. Коли перед ловцями постала перешкода –
купа звалищ, «мов висока башта», вони пішли в обхід, а Мирослава стала сміливо
видиратися нагору, та порохнява смерека зламалася під нею, й дівчина провалилася
й опинилася біля величезної ведмедиці з ведмежатами. Мирослава, опинившись у
страшній небезпеці, затрубила в ріг, кличучи на допомогу. Списом вона поранила
ведмедицю, проте        не смертельно, і розлючена тварина накинулася на дівчину. У
вирішальну мить Максим Беркут ударом списа поранив ведмедицю. Мирослава
сокирою     розрубала     голову    тварини.    Мирослава       гаряче   стисла    руку   рятівника,
Максим стиснув її руку у відповідь, і в ту мить у                 серцях обох молодих людей
спалахнуло почуття. Тугар Вовк, хоч і важко йому, гордому бояринові, було дякувати
простому мужикові, подякував Максимові за порятунок доньки й пообіцяв, що не
забуде цей учинок.
      Максим обіцяв провести товариство лісовою стежкою до Тухлі.

                                                      II
      Максим Беркут привів Тугара Вовка й Мирославу та все товариство мисливців
дотухольської долини. Тухля – то велике стародавнє село, розташоване серед гір,
у просторій долині, оточеній з усіх боків скелями, схожій на величезний котел. Сюди
водоспадом упадав гірський потік. Це була майже неприступна гірська криївка, що
зберігала своє вільне, старовинне громадське життя, непідвладна нікому. З гордістю
Максим показував викутий у скелі прохід, над виготовленням якого працювали
тухольці.
      Боярин почав розпитувати Максима про те, чи правда, що Захар Беркут має
велику владу над місцевою громадою. Максим сказав, що влади над громадою не
має ніхто, бо вона сама собі влада. Утім, Захар мав у громаді великий авторитет, і як
ніхто вмів говорити на громадській раді, тож громада прислухалася до його думки.
Тоді Тугар спитав Максима, чи це його батько намовляє тухольців проти нього та
князя Данила. На це парубок відповів, що то неправда, бо вся громада гнівається на
Вовка, що присвоїв громадський ліс             та полонину, не спитавши тухольців. Тугар
обурився й сказав, що той ліс і полонину йому дарував князь. За словами Максима,
Захар заспокоював громаду й радив дочекатися громадського суду.                       Посеред села
Тугарові з товариством зустрілися троє старих, що несли сріблом окований ланцюг
у вигляді персня. Вони зупинялися біля кожного двору й запрошували на копу
(громадські збори). Запросили й боярина, хоч той і посміявся з такого звичаю.
Максим розповів про         ці збори докладніше й попросив Тугара прийти на них, на
справедливий суд громади. Мирослава підтримала прохання парубка. Врешті, з
великою неохотою (через зневагу до простих мужиків-«смердів»), Вовк погодився
прийти подивитися на копу.
      У тіснині, де замикалася тухольська котловина, Тугар і Мирослава побачили
величезний кам’яний стовп. То була місцева святиня                  – Сторож. Максим розповів
легенду про нього. Колись, дуже давно, на місці села було величезне озеро, яким
володіла богиня смерті Морана. Озеро було закляте: у ньому не було нічого живого.
Одного разу цар велетнів посварився з                Мораною, розбив скелю біля озера й
розвалив стіну, через що вся вода з озера виплила й втратила чарівну силу. Уся
околиця ожила. Розлючена богиня смерті перетворила царя на камінь. Той камінь
став   охоронцем долини.         За   пророцтвом,      коли   Морана     збере    свою силу, щоб
завоювати Тухольщину, Сторож упаде на неї й знищить…
---
                                                   71

      Максим наважився попросити боярина віддати Мирославу за нього. Тугар
надзвичайно обурився: «І ти, підлий хамів роде, смієш рівняти себе зо мною?.. Моя
донька може вибирати собі жениха між найпершими і найславнішими молодцями в
краю, а я мав би дати її тобі, смердові, до твого тухольського гнізда, де би вона
зів’яла, зсохла і пропала в нужді!»          Максим вирішив, що йому нема на              що більше
сподіватися. Та Мирослава сказала батькові, що клянеться перед сонцем, що вийде
за Максима, й поцілувала парубка. Бояринові від подиву відібрало мову…

                                                      III
      За   селом     Тухлею     стояла     величезна      липа.   Біля    неї  було    місце    зборів
тухольського віча. На другий день після боярського полювання тухольці зійшлися на
громадську нараду. Мов стародавній дуб-велетень, стояв                      Захар Беркут      –  сивий
понад 90-літній старець, найстарший у тухольській громаді, батько вісьмох синів – і
з радістю дивився на свою громаду, якій присвятив усе життя. Сімдесят років тому
Захар, бувши ще молодим            парубком, мріяв навчитися лікувати рани й для цього
вибрався в далеку дорогу. Три роки він провів у горах на Коломийщині, у скитського
старця-монаха на ім’я Акинтій, що довгі часи жив на Афонській горі. Акинтій чудово
вмів лікувати рани й взяв Захара в учні. Потім Захар Беркут відвідав багато різних
міст, був і в Києві, і в Галичі, набув значного досвіду. Він повернувся з мандрівки не
лише     лікарем,    а  й   громадянином,       який    знав,   що   потрібно     для    щастя    його
Тухольщини,       і  вмів   навчити     інших.    Завдяки     старанням       Захара    в   його   селі
встановилося       справжнє     народовладдя:        «Громада      була    для   себе    і суддею,     і
впорядником у всьому. Громадське поле, громадські ліси не потребували сторожа
– громада сама, вся і завсіди, бачно берегла своє добро. Бідних не було в громаді;
земля    достачала      пожитку     для    всіх,  а  громадські     шпихліри      [приміщення      для
зберігання зерна] та стодоли стояли завсіди отвором для потребуючих…»                           Кожен
дорослий громадянин (і чоловік, і жінка) мав право голосу на зборах громади, а
вирішальний голос мали старійшини.
      На таке життя жадібними очима дивилися князі та бояри, що чекали часу війни
як слушної нагоди захопити владу у свої руки й знищити ненависні громадські
порядки. Утім, боярські зазіхання довгий час оминали Тухольщину, аж доки туди не
заїхав Тугар Вовк і не почав будувати свій дім над Тухольською дорогою. Боярин мав
грамоту     від  князя    Данила     на  місцеві    землі   й   ліси.  Поступово      боярин     почав
намагатися прибрати Тухольщину до рук: боярські слуги                        захопили громадську
полонину, а також шматок найкращого лісу. Останньою краплею, що переповнила
чашу терпіння тухольців, став наказ Тугара прив’язати тухольського лісничого,
схопленого в загарбаному лісі, до дерева та бити різками ледь не до смерті. Після
цього багато тухольців зажадало вигнати Вовка з громадянських земель, а дім його
зруйнувати, та Захар Беркут зауважив, що насамперед слід викликати боярина на
громадський суд.
      Нарешті Вовк – у повному рицарському обладунку та в супроводі озброєних
слуг – прибув на віче. Між Захаром та Тугаром спалахнула гостра суперечка. Боярин
поводився      зверхньо,    покликаючись        на   те,  що    князь   Данило      призначив     його
начальником Тухольщини й дав йому тухольські землі в нагороду за вірну службу.
Вовк закликав тухольців скоритися:«Усі ми – власність князя… Князь один вільний,
а ми його невільники. Його ласка – то наша воля. Він може зробити з нами, що хоче».
Проте Беркут відповів, що тухольці не визнають над собою жодного пана, а їхні
права    походять      від   їхніх  пращурів.      До    того   ж,   князя    не   можна      вважати
справедливим, бо він не захищає              тухольців, а навпаки, кривдить їх, даючи їхню
---
                                                  72

землю боярину, що поводиться, як розбійник. Тухольці добивалися, аби Вовк визнав
їхнє право на власну землю.
      Через наближення дуже небезпечного ворога                  – монгольської орди, що вже
захопила багато      руських земель, Тугар        Вовк запропонував об’єднати зусилля та
обрати його воєводою Тухлі. Мовляв, він відважний боєць, що брав участь у
двадцятьох битвах, зокрема й проти монголів над Калкою, де був поранений й
потрапив у неволю. Беркут спитав громаду, чи є в ній хтось, хто може свідчити за чи
проти Тугара. Вийшов один сильно покалічений чоловік                    –  Митько на прізвисько
Вояк. Він сам брав участь у тій битві проти монголів й потрапив у полон, а
врятувавшись, довго блукав по Русі, поки не оселився в Тухлі, де його поважали за
рани та чесний характер. Митько сказав, що він служив якраз у дружині Тугара й має
проти нього страшне свідчення. Але чоловік устиг сказати тільки «Він зра…» й упав,
бо його зарубав сокирою Вовк. За словами Захара Беркута, цим боярин підтвердив
свою вину.     Громада     вирішила прогнати його й розвалити його дім. Тоді Вовк
покинув зібрання. А для виконання рішення про зруйнування його дому громада
обрала десятьох молодців, серед яких був і Максим.

                                                     IV
      Вузькою гірською стежкою їхало двоє вершників: Тугар Вовк та Мирослава.
Дівчина розпитувала батька, куди їм їхати, коли їх вигнано з Тухольщини. Аж раптом
вони зупинилися посеред широкої стрийської долини, залитої морем пожеж. У
долині виднілися довгі ряди наметів. То був табір монголів. Тугар зізнався, що це
його  союзники«проти тих проклятих смердів і їх громадівства» (тобто тухольців).
Попри всі благання доньки боярин не відступив від свого лихого наміру. Військо
монголів очолював Пета. Мирослава, почувши, як батько говорить монгольською
мовою, та побачивши, з якою пошаною до нього ставляться монголи, здогадалася,
що Тугар знається з ворогами рідної землі вже давно і що правдивими виявилися
чутки про те, що він у битві на Калці зрадив Русь, виказавши монголам план битви,
складений князями. Розпачу Мирослави не було меж!
      Воєначальник Пета запросив Тугара до свого шатра на воєнну нараду. Тугар
сказав, що попри        прийняту     серед    монголів    заборону     на  перебування      жінок    у
військовому таборі був вимушений взяти з собою                 доньку й просить дозволити їй
залишитися в таборі на ніч і наступний день, поки він не знайде для неї безпечного
місця. Пета дав дозвіл і подарував Мирославі золотий перстень князя Мстислава,
здобутий в битві на Калці. Цей перстень давав право без перешкод заходити та
виходити.     Мирославу        відвели    до    окремого      шатра,     а  Тугар     залишився      з
монгольськими        очільниками.      Військо    Пети     шукало     проходу     через    Карпати,
рухаючись до Угорщини, яку монгольський хан прагнув підкорити. Боярин пообіцяв
провести     частину    війська   (10   тисяч   вояків),  яку   зголосився     очолити     Бурунда,
Тухольським шляхом.
      Мирослава здогадалася, що батько хотів видати шлях через Тухлю, щоб
помститися її жителям, і рвалася до Тухлі, щоб попередити Максима про небезпеку,
але   Тугар    умовив     дівчину    лишитися      в  таборі,   твердо     пообіцявши      зберегти
Максимове життя.

                                                     V
      З важким серцем ішов Максим Беркут разом із ватагою тухольських молодців
на виконання волі громади            –  зруйнувати дім Тугара Вовка: не хотілося йому
боротися з батьком коханої! Утім, Тугара вдома не було, а його дружинники битися
не схотіли й перейшли на бік           тухольців. Вони запросили прибулих до бенкету.
---
                                                   73

Раділи тухольці недовго. Раптом на них напали монголи. Вони оточили будинок. На
чолі головного відділу нападників був Тугар Вовк. Тухольці билися, як леви, проте
монголів було набагато більше. Усі тухольські                воїни загинули, лише        Максима за
вказівкою Вовка не вбили. Його взяли в полон та закували в залізні пута.

                                                      VI
      Захарові Беркутові наснилося, що священний камінь Сторож зрушив із місця та
впав на нього. Старця гнітило якесь тяжке передчуття…
      У Тухлі дізналися       про бій біля боярського дому. Захар вирішив, що Максим
загинув. Тухольці зібралися на нараду щодо протидії монголам. Думки присутніх
розійшлися. Захар сказав, що недостатньо просто відбити напад на село – потрібно
розбити ворогів, щоб вони не знищили інші села.
      Тим    часом до Тухлі прибули помічники              –  три загони озброєної молоді. Їх
прислали сусідні руські громади. А ще на коні приїхав якийсь гість у монгольському
кожусі. Виявилося, що це була Мирослава. Вона повідомила, що Максим не загинув,
а  потрапив     у  полон.    Вона    попросила      Захара    взяти   її собі   за  дочку,   бо   вона
відмовлялася від свого батька, що став зрадником. Також дівчина передала пораду
Максима     –   покинути село в долині й повиносити з нього всі запаси й худобу,
піднятися в гори, а коли монголи прийдуть, впустити їх у кітловину, щоб відрізати
їм вихід та винищити. Громада одностайно пристала на цю пораду й далі діяла
згідно з нею.
      Монголи вдерлися в безлюдну Тухлю, а                    коли спробували вийти з тісної
котловини, їх зустріли засіки тухольців. На монголів градом посипалося каміння, яке
кидали тухольці. Камінням було повністю завалено прохід, викуваний у скелі.
Загарбники намагалися забратися по скелях, але тухольці дали гідну відсіч. Бурунда
зрозумів, що      його військо опинилося в пастці. Не тямлячись від люті,                    з голою
шаблею він кинувся на Тугара Вовка:                «Подвійний зраднику         –  се твоя вина! Ти
запровадив нас у сесю западню, відки ми вийти не можемо!»                      Бурунда сказав, що
Тугар мусить знайти вихід з цієї пастки, а інакше йому буде непереливки. Монголи
вирішили спалити село,          аби знищити все, що могло б слугувати прикриттям і
допомогою тухольцям під час імовірного нічного нападу, й ночувати просто неба.
      Тугар Вовк зрозумів, наскільки скрутним стало його становище, й став шукати
вихід.   Йому     спало     на   думку     обміняти     бранця     Максима       на   вільний    вихід
монгольського війська. Вовк відчував, що«гнів його до Максима якось пригасає, мов
пожежа, якій не стало вже дров», натомість з’явилося співчуття й захоплення
мужністю й       незламністю парубка.         У розмовах       із Максимом боярин намагався
добитися його приязні, схилити на свій бік, зокрема в справі обміну на прохід для
монголів.
      До табору пробралася Мирослава. Побачивши її, Максим знову відчув любов
до життя. Вона розповіла парубкові             про спосіб знищення монголів, який вигадав
його батько, й запропонувала втекти, перевдягнувшись у її одяг та використавши її
золотий перстень-перепустку, проте Максим не схотів, побоюючись, що монголи,
дізнавшись про те, що Мирослава випустила його, не пошкодують її.

                                                     VII
      Тугар Вовк разом з дочкою вирушив на переговори до тухольських старійшин.
Він передав      їм пропозицію Бурунди розвалити засіки й випустити монголів із
долини, а натомість отримати живим і здоровим Максима. Деякі зі старців воліли
би пристати на це, проте Захар виступив проти, оскільки згода випустити монголів
обернулася би страшним лихом для сусідів тухольців, які надіслали своїх вояків на
---
                                                   74

оборону Тухлі:     «…міняти одного хлопця за руїну наших сусідів се була б ганьба, була
б зрада». Тож тухольці відкинули пропозицію ворогів.
      Мирослава благала батька не повертатися до монголів, а залишитися разом із
тухольцями, та він не погодився.
      Тухольські майстри завершили виготовлення машин із дерева для метання
каміння (навчила їх цього Мирослава, яка бачила такі машини на мурах Галича). Але
головну     надію   старий     Беркут    покладав     на  силу    води.   Вся   громада     пішла    до
священного каменя Сторожа й повалила його. Тухольці побудували стіну з каміння
– зі Сторожем в основі. Ця стіна загородила вихід воді гірського потоку. Тепер вода
мала збиратися в долині й затопити військо монголів.

                                                     VIII
      Знаючи про план тухольців затопити ворогів, Максим вирішив перехитрити
монголів, аби врятуватися. Він сказав Тугарові, що знає таємний вихід із котловини
й може вивести монголів. Боярин дуже здивувався, йому не вірилося, що Максим
здатен на зраду. Він залюбки прийняв пропозицію й наказав зняти з хлопця ланцюги.
Максим      зумисне    довго    шукав     лаз  –   підземний     тунель.      Лише     коли   води    із
загородженого потоку набралося достатньо багато, молодий Беркут показав вихід.
Було вже пізно: вода залила й цей прохід. Бурунда сказав, що, хоч Максим і виконав
свою обіцянку, його не відпустять, поки монголи не вийдуть із цієї долини.
      Коли монголи кинулися до вивозу, аби прорватися, у них полетіло градом
каміння,    кидане     тухольськими       машинами       для   метання.     Вода    все   прибувала,
позбавляючи монголів надії на порятунок і сіючи серед них паніку.
      Вороже військо почало будувати майданчики з каміння, що кидали тухольці,
щоб потім урятуватися на них. Але коли долина вщерть заповнилася водою, це не
допомагало: купи каміння могли вмістити лише невеличке число монголів. Одні
вороги тонули, інші вбивали одне одного, борючись за місце на купах каміння.
Становище монголів стало безвихідним.

                                                      IX
      Тухольці рубали ялини, до пнів прив’язували                 важке каміння      –  виготовляли
своєрідні тарани й пускали за течією, щоб ті розбивали купи каміння, на яких стояли
монголи. Потім позв’язували плоти, на них стали сміливі лучники й попливли
добивати монголів. Силу монголів було зломлено, усі вони загинули. На найбільшій
купі залишилася тільки сотня воїнів, Бурунда, Тугар Вовк і Максим.
      Тугар запропонував тухольцям випустити монголів, що залишилися, з долини
в обмін на життя Максима. Бурунда заніс свою сокиру над головою парубка.
      Старі тухольці     хотіли погодитися випустити загарбників, та Захар сказав, що
між ними є їхній воєвода, який прагнутиме помсти й приведе на Тухольщину нове
військо:«Нехай радше гине мій син, ніж задля нього має уйти хоч один ворог нашого
краю!»   Старий Беркут не зглянувся           навіть на благання Мирослави. Натомість він
спрямував на ворогів величезний камінь з метальної машини. Бурунда замахнувся
сокирою на Максима, але Тугар Вовк відрубав його руку мечем. Максим ударив
Бурунду головою й плечима так, що той втратив рівновагу й упав у воду, потягнувши
з  собою     й  Максима.     Наступної      миті   величезний      камінь    упав   на   ворогів.   Він
Бурундового війська не лишилося й сліду…
      Максим урятувався. Вийшовши на берег, він кинувся до батька, а потім до
Мирослави, що знепритомніла. Отямившись, вона запитала, де її батько. Максим
відповів:   «Той, що важить правду й неправду, важить                тепер його добрі й злі діла.
Молімося, щоб добрі переважили».
---
                                                   75

      Захар Беркут відчув, що настав час помирати. Він благословив щасливих
Максима      й    Мирославу       й  звернувся     з  прощальною       напутньою       промовою      до
тухольців. За його словами, запорукою перемоги є згуртованість та дружність
громади. Старий Беркут передрік, що для нашого народу настануть погані часи, він
потрапить      у  неволю     до   чужинців,     але   рано    чи   пізно   прийде     щасливий      час
відродження, коли народ згадає громадське життя своїх предків. Захар сказав своє
останнє слово, глянув на сонце – і його не стало.
      … Давнє громадянство давно забуте. Та чи не час нам відродити його?

                                               Аналіз твору

Літературний рід: епос.

Жанр: історична повість.

Історична основа твору: У 40-х рр. ХІІІ ст. монголо-татарські орди, очолювані внуком
Чингісхана Батиєм, захопивши Київ, прямували через Карпати в Угорщину. Батий
вогнем і мечем знищував землі Галицької Русі, але її мешканці мужньо чинили опір
загарбникам.
      Деякі відомості про вторгнення монголів у Русь, їхній перехід через Карпати
Франко взяв із Галицько-Волинського літопису. Утім, історичних даних бракувало,
тому    письменник       використав      народні     перекази      й  легенди      про   боротьбу      з
монголами. Зокрема, в народному переказі, записаному М. Гасинцем із Закарпаття,
розповідається      про    один   із  епізодів   тієї  боротьби:     «Русини     підрубали     дерева,
наклали в купи каміння і воду перегородили. Коли татари йшли в той глибокий звор,
тоги люди ті підрубані дерева, каміння і             воду пустили за одним свистом…». Цей
переказ було вплетено в сюжет повісті.
      У творі поєднано певні історичні моменти й вигадані образи та події. Сам І.
Франко зазначив у передмові до повісті: «В деталях я позволив собі доповнювати
історичний скелет поетичною фікцією. Головна основа взята почасти з історії (напад
монголів і їх ватажок Пета), а почасти з переказів народних (про потоплення
монгольської ватаги і ін.)». Більшість персонажів              –  не історичні особи, а вигадані
автором.      Водночас      при    описі    місцевості      Франко      дотримувався        історичної
достовірності.      Село    Тухля,    про    яке   пише     І. Франко,     існує   насправді.     Воно
розташоване недалеко від м. Стрия на Львівщині. Збереглися народні перекази про
походження його назви. В одному з них назва пов’язується із загибеллю багатьох
ординців, від яких по всій околиці йшов поганий (тухлий) запах. Утім, події, описані
в повісті, відбулися не там, де тепер розташоване село, а, як стверджує автор, «... у
стін могутнього Зелеменя» (гора на північному сході від сучасної Тухлі).

Підзаголовок: «Образ громадського життя Карпатської Русі в XIII віці».

Епіграф:   «Дела давно минувших дней, // Преданья старины глубокой…»                           - слова
з поеми     «Руслан і Людмила»        (1817—1820) Олександра Пушкіна.               Являють собою
перекладену Пушкіним цитату з поеми Джеймса Макферсона «Картон» (1765),
приписаної легендарному давньокельтському бардові Оссіану.

Тема: боротьба громад Карпатської Русі проти монгольських завойовників під час
навали на західноруські землі в 1241 р.
---
                                                    76

Ідея:    піднесення     мужності,      патріотизму,      згуртованості      громади     в   боротьбі     з
ворогом; засудження зрадництва, жадоби влади й збагачення.
Історія написання: Повість написано восени 1882 року. Франкові тоді було 26 років.
В травні 1882 р. в листі до свого приятеля Івана Білея письменник розповів про задум
написати історичну повість: «Думка в мене була                 — написати повість по-німецьки…
історично-сенсаційно-реальну, та що, вже ось пару місяців ношуся з нею, як дурний
з ступою, а навіть зачати ще не вспів. Чи вспію ж восени скінчити, і взагалі, чи буде з
тої кози м’ясо?». Пришвидшив реалізацію цього задуму літературний тематичний
конкурс, оголошений у вересні 1882 року львівським часописом «Зоря». В його
умовах було зазначено, що тему слід було «брати з нашого народного життя, будь
теперішнього, будь минувшого, з життя інтелігенції або з життя сільського люду; по
можності переважати повинна сторона ідеальна, єсли тільки не віддаляється від
правди…». Як винагороду переможцеві журнал обіцяв «платити за лист печаті по
20—25 з[олотих] р[инських]». Успіх дав би змогу пом’якшити матеріальну скруту, що
тоді дуже дошкуляла митцеві. Жив він тоді в рідному селі Нагуєвичах. Упродовж
півтора місяця (1 жовтня-15 листопада) Франко працював над текстом. У 1883 році
він отримав премію за «Захара Беркута». Повість було надруковано в журнальному
форматі в 9 номерах «Зорі» за 1883 рік.              Того ж року її видало окремою книжкою
Наукове товариство імені Т. Шевченка.

Літературний стиль: поєднання романтизму й реалізму.

                            Цитатні характеристики персонажів

Основні     персонажі:      Захар    Беркут,    його   син   Максим,      Тугар   Вовк,    його   дочка
Мирослава.

       Захар Беркут – старійшина громади тухольців, бесідник (той, хто виступає на
зборах, промовець), духовний лідер та лікар.
       «… се був сивий, як голуб, звиш 90-літній старець, найстарший віком у цілій
тухольській громаді… Високий ростом, поважний поставою, строгий лицем, багатий
досвідом життя й знанням людей та обставин, Захар Беркут був правдивим образом
тих давніх патріархів,       батьків і провідників цілого народу, про яких говорять нам
тисячолітні пісні та перекази. Невважаючи на глибоку старість, … був іще сильний і
кремезний. Правда, він не робив уже коло поля, не гонив овець у полонину, ані не
ловив звіра в лісових нетрях, - та проте працювати він не переставав. Сад, пасіка й
ліки – се була його робота… А вже найбільшим добродієм уважали тухольці Захара
Беркута за його ліки… лучалися каліцтва, рани, на які, певно, ніякий знахар не вмів
так скоро і так гарно зарадити, як Захар Беркут».
       Захар усе життя присвятив служінню інтересам громади:                     «Все, що він робив,
що говорив, що думав, те робив, говорив і думав він з поглядом на добро і хосен
[користь] інших, а поперед усього громади. Громада – то був його світ, то була ціль
його життя». У селі його дуже поважали за самовіддану працю, за мудрі поради.
       Це ідеалізований образ мудрого народного провідника, для якого громадські
інтереси й цінності завжди важать більше за особисті. Саме тому він, дуже люблячи
свого наймолодшого сина, відмовлявся заради його порятунку випустити з пастки
військо монголів.
       Ось   деякі   промовисті      репліки     старого    Беркута,    що    характеризують        його
погляди на життя та цінності:           «Життя лиш доти має вартість, доки чоловік може
помагати іншим. Коли він стає для інших тягарем, а хісна не приносить їм ніякого,
---
                                                   77

тоді він уже не чоловік, а завада, тоді він уже й жити не варт»; «Не подоба старому
вдаватися в молоді мрії, а на сучасність жмурити очі. Але ж тричі не подоба йому
помітуватися [нехтувати] добрим для того, що воно старе, а хапати за лихе для того,
що воно нове»; «Беркути додержують слова навіть ворогові і зрадникові. Беркути
ніколи не сплямують ні своїх рук, ні свого серця підступно пролитою кров’ю».

      Максим      –  наймолодший         син Захара, молодий          парубок.    Це був     «перший
удалець на      всю тухольську верховину», «мов              здоровий      дубчак    між явориною,
визначався між усім тухольським парубоцтвом», мав                    «хороше, сонцем опалене і
здоровим рум’янцем осяяне, одверте, щире лице».                    Максим мужній та сміливий,
розумний,      винахідливий       та    розсудливий:       «Чи    то   між    своїми     товаришами
тухольцями,      чи   між   боярами,     чи   між   їх  слугами,    Максим      Беркут    усюди     був
однаковий, спокійний, свобідний в рухах і словах, мов рівний серед рівних». Максим
– гідний син свого батька, для нього так само інтереси громади були                        понад усе.
Найвища цінність для парубка             – це свобода:      «Хоч і в путах, я все буду вольний
чоловік. У мене пута на руках, а в тебе на душі!» (Максим Тугарові Вовкові);«Що моє
життя!.. Я не стою о життя! Хто хоч хвилю зазнав неволі, той зазнав гіршого, ніж
смерть». Максим усім серцем полюбив Мирославу – дочку боярина, що є завзятим
ворогом тухольців і зрадником, і відчував сильні душевні муки через необхідність
боротися проти батька коханої.

      Тугар Вовк – боярин.«… мужчина, як дуб. Плечистий, підсадкуватий, з грубими
обрисами лиця і грубим, чорним волоссям, він і сам подобав на одного з тих злющих
тухольських медведів, яких їхав воювати»; «мужчина вже в літах, був у рицарськім
строю, в зброї, з мечем і топором, з шоломом на голові і з списом, прип’ятим до
кінського сідла. З-під шолома спливало довге і густе, сивіюче вже волосся на його
плечі. Навіть     густі сумороки… не могли на його лиці закрити виразу глибокого
невдоволення, гніву і якоїсь сліпої завзятості, що щохвиля розливався по ньому то
їдким, прикрим сміхом, то понурою хмарою…». Тугарові притаманні такі негативні
риси,   як   гординя,    упевненість     у  власній    обраності     та  вищості     над   «простими
мужиками», безмежна жадоба влади та збагачення. Через надмірні амбіції та в
корисливих цілях боярин перейшов на бік монголів і став зрадником свого народу.
Утім, цей образ не можна назвати однозначно негативним. Протягом твору в душі
Тугара    змагаються      зло   та   добро.    Він   усвідомив     безперспективність         союзу    з
загарбниками та моральну вищість тухольців: «Тепер же він чув виразно, що щось
мов крига тає в його серці; тепер, на згарищах вільної Тухлі, він зачинав розуміти, що
тухольці поступали зовсім розумно і право, а серце його, хоч засліплене жадобою
власті, все-таки не було ще настільки глухе на голос сумління, щоб не признати
сього».

      Мирослава       – дочка Тугара Вовка. Красуня з надзвичайно добрим і ніжним
серцем і водночас дуже сильна та смілива:«Мирослава була дівчина, якої пошукати.
Не кажемо вже про її уроду й красу, ані про її добре серце… Але в чім не мала вона
пари між своїми ровесницями, так се в природній свободі свого поводження, в
незвичайній силі мускулів, у         смілості й рішучості, властивій тільки мужчинам, що
виросли в ненастанній боротьбі з супротивними обставинами. Зараз з першого разу
видно було, що Мирослава виросла на свободі, що виховання в її було мужеське і
що в тім прегарно розвиненім дівочім тілі живе сильний, великими здібностями
обдарований дух… І чим більші труднощі їй приходилось поборювати, тим охітніше
бралась вона за діло, тим краще проявлялася сила її тіла й її рішучого, прямого
---
                                                  78

характеру. Але попри все те Мирослава ніколи не переставала бути                         женщиною:
ніжною, доброю, з живим чуттям і скромним, стидливим лицем, а все те лучилось у
ній у … дивну, чаруючу гармонію…»; «молода, гарна дівчина, одіта в полотняну,
шовковими нитками перетикану одежу, з невеличким бобровим ковпаком на голові,
що не міг    вмістити в собі її багатого, буйного, золотисто-жовтого волосся. Через
плечі у неї перевішений був лук з турового рога і сагайдак зо стрілами. Її чорні, палкі
очі  ластівками     літали    довкола…»        Основною      рисою     її характеру     є  рішучість.
Полюбивши        Максима,     дівчина    твердо    вирішує     бути   з  ним    попри    величезний
спротив    батька.    Мирослава      перейшла      на   бік  тухольців,    життєві    цінності    яких
поділяла, будучи патріоткою:«Нехай і так, що ми нещасливі – а чи для того мусимо
бути   зрадниками       свого   краю?    Ні,  радше     згинути    нам   із голоду     під  плотом!»
(Мирослава до батька). Утім, любов до батька продовжувала жити в її серці навіть
попри його зраду.

Другорядні      персонажі:     Митько     Вояк,   матір   Мирослави,       Пета,   Бурунда,     монах
Акинтій та ін.

      Митько Вояк – дружинник Тугара               Вовка, що взяв участь у битві на Калці, а
згодом оселився в Тухлі:         «Нестарий ще чоловік, каліка, без руки і ноги, навхрест
перекалічений. Лице його було порите глибокими шрамами… своєю одною рукою
вмів плести скусні коші і знав багато пісень та оповідань про далекі краї», в Тухлі
його любили за«його чесний, веселий характер».

      Матір Мирослави         –  «в білій одежі, з розпущеним волоссям, але з лицем
рум’яним і ясним, мов сонце, з радістю на устах і з усміхом та безмірною любов’ю в
ясних очах»

      Пета – головний начальник відділу монгольського війська.«Чоловічок літ коло
сорока, тип монгола: невеличкий, повертливий, з хитро мигаючими, малими, мов
мишачими, очима». Досвідчений і вправний полководець.

      Бурунда – один із монгольських начальників.«Мужчина величезного росту й
геркулесової будови тіла, з лицем темно-оливкової барви, одітий у шкуру степового
тигра, що все разом аж надто свідчило про його походження з туркоманського
племені. Се був страшний, безтямно-смілий і кровожадний войовник».                           Бурунда
вирізнявся особливою войовничістю та жорстокістю.

                                               «Мойсей»

                                              Виклад змісту

      У пролозі автор звертається до свого «замученого, розбитого» народу, який
стоїть на роздоріжжі й не знає, куди йти:
      Народе мій, замучений, розбитий,
      Мов паралітик той на роздорожжу,
      Людським презирством, ніби струпом, вкритий!
      Твоїм будущим душу я тривожу,
      Від сорому … заснути я не можу.
---
                                                    79

       Саме його майбутнім і тривожиться поет. Він не вірить, що судилося йому«в
сусідів бути гноєм», що його долею буде«укрита злість, облудлива покірність».
«Невже ж задарма стільки серць горіло… найсвятішою любов’ю», невже«задарма
край твій весь политий кров’ю твоїх борців?» — звертається він до українців. І сам
собі упевнено відповідає:
      Не самі сльози і зітхання
      Тобі судились! Вірю в силу духа
      І в день воскресний твойого повстання.

                                                        І
      Коли після сорока років безперервного блукання по пустелі єврейський народ
під проводом пророка          Мойсея     нарешті дійшов до Палестини, «обіцяного краю»,
люди зневірилися, почали бунтувати:
      Що чудовий обіцяний край,
      Що смарагди й сапфіри
      Все ось-ось за горою блистять, —
      З них ніхто не йме віри…
      І зневірився люд, і сказав:
       «Набрехали пророки!
      У пустині нам жить і вмирать!
      Чого ще ждать? І доки?
      Це був уже не народ, а «кочовисько               ледаче», і тільки діти гралися: воювали,
зводили міста з піску.

                                                       II
      Лише один Мойсей вірить у здійснення світлої мрії:
      Се Мойсей, позабутий пророк,
      Се дідусь слабосилий,
      Що без роду, без стад і жінок
      Сам стоїть край могили.
      Все, що мав у життю, він віддав
      Для одної ідеї,
      І горів, і яснів, і страждав,
      І трудився для неї.
      Молоде покоління вже не хоче прислухатися до його слів, для них є цінністю
щось конкретне, матеріальне, а не красива казка. Супротивників Мойсея очолили
Датан і Авірон, які налаштовували народ проти пророка:
      …На пророцькі слова їх одвіт:
      «Наші кози голодні!»
      І на поклик його у похід:
      «Наші коні не куті».
      На обіцянки слави й побід:
      «Там войовники люті».
      Коли Мойсей спробував застерегти євреїв від нового Божого гніву, Авірон
звинуватив його у богохульстві. А Датан навіть                 домігся того, що на зборах синів
Ізраїля було прийнято ухвалу, спрямовану проти Мойсея:
      «Хто пророка із себе вдає,
      І говорить без зв’язку,
      І обіцяє юрбі
---
                                                   80

      Божий гнів або ласку, —
      Той на пострах безумцям усім
      Між отсим поколінням
      Най опльований буде всіма
      І побитий камінням».

                                                       III
       Вечір.   Люди     займаються       буденними       справами,     говорять, що треба          буде
кудись перекочовувати. Авірон радить піти в край Мадіан, а Датан пропонує йти
далі, але не в край обіцяний. Раптом зі свого намету виходить старий Мойсей. Він
прямує на майдан, хоче стати на великий камінь, щоб виголосити промову:
      Хоч літа його гнуть у каблук
      Із турботами в парі,
      То в очах його все щось горить,
      Мов дві блискавки в хмарі.
      Хоч волосся все біле як сніг,
      У старечій оздобі,
      То стоять ще ті горді жмутки,
      Як два роги на лобі.
      Люди вагаються         —   «розбити», розтоптати його чи пошанувати того, кого
«батьки і діди звали батьком народу».

                                                   IV-V-VI
      Мойсей переконує людей, що виконує Божу волю — вивести їх із неволі, інакше
вони б і досі«гнули шиї в Єгипті». Він порівнює єврейський народ з Божою стрілою,
яка повинна летіти в намічену ціль. Чи ж годиться натягнутій стрілі говорити : «Я
бажаю спокою»?
      Щоб люди краще зрозуміли Мойсея, він розповідає їм казку-алегорію про те,
як дерева обирали собі короля. Не погодився ні ліванський кедр, бо він і так окраса
землі, ні пальма, ні рожа, ні дуб, ні береза: всі були зайняті своїм. Хтось, жартуючи,
запропонував терен обрати, і той погодився, сказавши, що здобуватиме поле для
дерев, хоч самому не треба, буде пристановищем звіру і птаху, робитиме все, щоб
росли дерева краще, а він гинутиме на шляху за них. Пророк пояснив зміст своєї
розповіді, сказавши, що дерева — це народи землі, а король — виконавець Божої
волі. Коли Бог творив усі народи, то«заглядав всім у душу й вибирав серед них
проводиря всього людства». Бог обрав терен,«непоказний на вроду», який«не
має… слави собі ані з цвіту, ні з плоду», і вклав йому«в душу свій скарб», щоб він
був«мов світило у тьмі, мов скарбник його слова».                Проте євреї зневажили заповіт
Єгови, і Мойсей сказав, що їх чекає тяжке покарання.

                                                   VII-VIII
      Авірон сказав, що доля, яку пропонує людям Мойсей,                    — це доля «того осла»,
який носить у зав’язаних міхах хліб для інших, а сам залишається голодним. І
запропонував поклонитися іншим богам — Ваалу й Астарті. Продовжуючи кепкувати
з Мойсея, сказав, що бути б тому громадською нянькою для дітей і розповідати їм
казки.
      Слідом за Авіроном Датан став звинувачувати Мойсея у давній нібито зраді
народові Ізраїлю. Тепер ізраїльтян через нього               залишилася жменька, і веде він їх
знову в неволю до єгипетського фараона. Мойсей сказав, що Датану, як і Авірону, не
---
                                                   81

доведеться побачити Ханаану. Датан вирішив вигнати Мойсея з табору, закричав,
але ні в кого не піднялася рука це зробити. Пророк знову закликав народ стерегтися.

                                                      X
      Мойсей відчув, як серце його переповнюється любов’ю до                          свого народу.
Оскільки люди вирішили прогнати його, він піде сам «до межі Ханаану», а народ
згодом       піде     за     ним      «як     за    мамою        діти».     І    пішов      у    степ.

                                                      XII
      Мойсей залишився один. Він щиро молився до Бога, благаючи підтримати його
в скрутну годину. Сорок років він працював, намагаючись зробити з рабів народ за
Божою подобою. Як коваль,              «клепав… серця і сумління народу», але, здається,
даремно. Мойсей благав Бога озватися до нього,                    але   «мовчала пустиня німа».

                                                     XIII
      Раптом Мойсей почув голос. Йому                здалося спочатку, що це говорить його
«власне горе шалене», але це було не так. Голос почав допитуватися, чому Мойсей
взявся вести ізраїльський народ: через гордощі, через сором чи через щось інше.
Голос став спокушати Мойсея, намагаючись довести йому марність справи, якій він
присвятив життя:
      «Може, голос, що вивів тебе
      На похід той нещасний,
      Був не з жадних горючих купин,
      А твій внутрішній, власний?»
      Коли пророк спитав, хто з ним говорить, той відповів: «Я Азазель, Темний
демон пустині».

                                                     XIV
      Мойсей все більше став сумніватися у правильності шляху, обраного сорок
років тому. У його серці          «важка боротьба ішла з самим собою». Може, хай би
єврейський народ залишався там, де був, бо«старі гнізда лишили, а нові здобути
нема ні охоти, ні сили»?

                                                     XV
      Євреї побачили, як на верхівці гори стоїть якась гігантська постать, простягши
до неба розкинуті руки. Це Мойсей, молячись, розмовляв із Богом, і його тінь падала
аж на шатри. Люди боялися, щоб пророк їх не прокляв.

                                                     XVI
      Вночі Мойсей знову почув голос, який твердив, що Бог не може керувати ні
поодиноким        камінцем,     ні  навіть    пилом,     не  те   що    народом. Голос        розповів
давньогрецьку легенду про сліпого гіганта Оріона, який прямував до сонця, щоб
здобути зір. За поводиря взяв хлопчика, та так і не дійшов, бо дитина показувала
щоразу в інший бік         —   то на схід, то на захід, відповідно до того, як рухалося
сонце. (Гігант у цій розповіді символізує людство, яке поспішає до незримої мети,
прагнучи осягнути невідоме й фантастичне, руйнуючи при цьому «рідне й знайоме»).
І знову залунав демонський сміх.
---
                                                   82

                                                      XIX
      Раптом задрижала земля, почувся грім, знялася буря. І тут з’явився Бог – Єгова.
Коли все стихло, Мойсей почув голос Бога. Єгова пояснив пророкові, для чого той
вивів   синів    Ізраїлю   з   Єгипту.    Треба    було    духовно     зміцнити     обраний      народ,
підготувати до майбутніх випробувань, адже їм судилося«світ здобувать, його соки
і скарби». Поступ людства —           це не скарби земні, а пошук духовності, невгамовна
жага вдосконалення. Саме цей шлях веде до «обітованого краю». А через те, що
Мойсей на хвилину засумнівався в Богові, Бог вирішив: йому не дано буде побачити
обіцяний край, він помре на порозі своєї мети:
      «Тут і кості зотліють твої
      На взірець і для страху
      Всім, що рвуться весь вік до мети
      І вмирають на шляху!»
      Мойсей помирає.

                                                      XX
      Євреї побачили, що Мойсея на скелі немає, і всіма опанував жах, усі поглядали,
«мов убійці, що вбили у сні найдорожчу людину».
      Але    що    це?   Вихор    в   степу?    Здійснення     пророцтва?       Раптом     в  оточенні
парубоцтва з’явився ватажок,            «князь конюхів» Єгошуа.          Він закликав євреїв: «До
походу! До бою!» Ще мить — і всі в одному пориві зірвуться з місця, ліниві кочівники
перетворяться       на   завойовників,      героїв:   «Авірона     камінням     поб’ють,     а  Датана
повісять».
      І підуть вони в безвість віків,
      Повні туги і жаху,
      Простувать в ході духові шлях
      І вмирати на шляху…

                                         Короткий аналіз твору

Тема. Тема народу, його минулого й майбутнього, історичного призначення і місця
серед інших народів — одна з провідних у творчості митця.

Жанр.    За жанром «Мойсей» —філософська поема.

Композиція:      складається з прологу й 20 пісень (роздумів).

Історія створення.        Поштовхом       до   створення      образу    Мойсея     була    скульптура
Мікеланджело        —  образ біблійного Мойсея, яку побачив І.Франко, перебуваючи в
1904 р. в Італії.      Пролог був написаний після закінчення поеми, і в ньому поет
закликав сучасників і потомків до духовної єдності.

Система римування. Пролог написано терцинами, які вперше застосував Данте в
«Божественній комедії». Це строфа з трьох рядків п’ятистопного ямба. Перший
рядок в терцині римується з третім, а середній — з першим і третім рядком наступної
строфи. Виникає своєрідний ланцюг рим: аба, бвб, вгв. Рими у Франковому творі
тільки жіночі (з наголосом на передостанньому складі). Терцини звучать урочисто,
піднесено,     патетично.      Якщо     пролог    написано      ямбом,     то   основну     частину    –
анапестом.
---
                                                   83

Основна ідея поеми. Поема розкриває глибоку віру поета в невичерпні сили народу,
в те, що попри тяжкі поневіряння, український народ матиме щасливе майбутнє.

Короткий аналіз змісту. В основу поемі «Мойсей» Франко поклав біблійний сюжет.
Він не переспівує біблійну історію,           а використовує лише один її фрагмент: поет
вперше ставить своїх героїв перед очі читачеві вже після сорока років їх блукання
пустелею, у той момент, коли ізраїльтяни на чолі з Мойсеєм наблизилися до
обіцяної землі Палестини. Саме тепер Мойсей поступово втрачає авторитет: народ
нарікає    й  бунтується,     забуває    про   Божі    заповіді    та  обіцянки.     Датан    і Авірон
забороняють Мойсею промовляти до народу, погрожуючи закидати його камінням.
Пророка, що втрачає віру в Божий промисел, карає Бог:
      А що ти усумнивсь на момент
      Щодо волі моєї,
      То, побачивши сю вітчину,
      Сам не вступиш до неї.
      Але зі смертю Мойсея не вмерли його ідеї та наміри: Єгошуа, «князь конюхів»,
продовжує справу пророка і провадить ізраїльтян до обіцяної землі.
      Велику увагу при розгляді твору, безперечно,                   привертає     пролог, який, на
перший погляд, має цілком віддалену сюжетну тему. І справді, у пролозі І.Франко
звертається не до ізраїльського, а до українського народу. За характером вислову
пролог поділяється на дві частини: у першій переважають риторичні запитання, які
викликають сумніви в державотворчих задатках українського народу, у його гідності
та честі. У другій частині сумнів долається, а замість нього з’являється віра і
спроможність народу віднайти себе:
      Та прийде час, і ти огнистим видом
      Засяєш у народів вольних колі,
      Труснеш Кавказ, впережишся Бескидом,
      Покотиш Чорним морем гомін волі.
      І глянеш, як хазяїн домовитий,
      По своїй хаті і по своїм полі.
      Таку    ж   структуру      має   і сама    поема:    ізраїльський     народ     сумнівається     в
можливості здобуття обіцяної землі, але зрештою знаходить її. Отже, без прологу
поема «Мойсей» сприймалась би зовсім по-іншому, пролог поглиблює зміст твору,
надає йому      ознак притчі-оповіді з подвійним сенсом, коли за                 наявним сюжетом
приховується глибший, потаємний зміст.

Основні персонажі:       Мойсей, його супротивники             – Датан та Авірон; Бог         –  Єгова;
Азазель – темний демон пустелі, що спокушає Мойсея; ватажок євреївЄгошуа.

                          Коротка характеристика основних персонажів

      Головний герой поеми – Мойсей – це сивочолий пророк, його волосся «біле,
як сніг», він фізично слабкий через старий вік, проте дуже міцний духовно:
      Се Мойсей, позабутий пророк,
      Се дідусь слабосилий,
      Що без роду, без стад і жінок
      Сам стоїть край могили.
      Все, що мав у життю, він віддав
      Для одної ідеї,
---
                                                    84

       І горів, і яснів, і страждав,
       І трудився для неї.
       В образі Мойсея автор наголошує саме на протиставленні фізичної слабкості
та духовної величі, краси душі пророка:
       Хоч літа його гнуть у каблук
       Із турботами в парі,
       То в очах його все щось горить,
       Мов дві блискавки в хмарі.
       Хоч волосся все біле як сніг,
       У старечій оздобі,
       То стоять ще ті горді жмутки,
       Як два роги на лобі.
       Відданий своєму народові, Мойсей беззавітно його любить і бореться за його
визволення, але на хвилину й він засумнівався у своїй вірі. Таким чином, поет
показав, що вождь не повинен мати жодних сумнівів у справедливості обраного
ним шляху. У конфлікті з народом — трагедія Мойсея як пророка.

       Демон зневіри Азазель (злий дух, що з’являється перед пророком у пустелі)
отруює його душу сумнівами, вириває з неї розпачливий крик:«Одурив нас Єгова!»
За зневіру цю Мойсей був покараний: він помер на порозі землі своїх предків,
побачив її, але не вступив на неї.

       На шляху до високої мети Мойсею перешкоджають                      Авірон і Датан – дрібні
людці, що вважають за мету не великий ідеал, а мізерну особисту користь,
намагаючись демагогічно схилити до цього ж маси.«Лихими демонами громади»
зобразив Іван Франко цих ворогів Мойсея. Вони розвінчуються поетом, бо прагнуть
відвернути народ від обраного шляху, яким веде Мойсей. В образах Датана і
Авірона поет викриває зрадників революційного руху, реформістів і угодовців.
Словами Мойсея він картає антинародну сутність їхніх демагогічних заяв,
спрямованих в дні бунту на захист спокою як «найблаженнішого стану».

       «Князь конюхів» Єгошуа – новий ватажок єврейського народу після смерті
пророка Мойсея, який продовжує його справу, надихає свій народ не здаватися й
продовжувати шлях до «обітованої землі».

                                  Література XX                   ст.
                                Михайло Коцюбинський
                                        «Тіні забутих предків»
                                         Стислий виклад сюжету

       Іван був дев'ятнадцятою дитиною в              гуцульській родині Палійчуків. Він часто
плакав, погано ріс і дивився на маму таким глибоким, розумним зором, що та аж
тривожилася — чи не підмінила його нечиста сила. Підрісши, Іванко біг у гори, в ліс,
де йому було затишно, добре. У сім років він умів уже знаходити цілюще зілля,
розумів, про що співають птахи, знав про арідника (злого духа з народних переказів),
---
                                                   85

лісовиків, веселого чугайстра (міфічну             лісову істоту). Незабаром хлопця послали
пасти корів. Там він навчився грати на сопілці і все намагався піймати чарівну,
невловиму мелодію, яка йому увесь час чулася.
      Насправді сім'я Івана була         невелика. З двадцяти дітей вижили лише п'ять, а
«решта п'ятнадцять спочило на цвинтарі біля церковці». У хаті часто були неспокій і
горе.   Брата Олексу роздушило дерево в лісі, а родич Василь, файний веселий
хлопець, загинув у бійці з ворожим родом.               На храмові свята Палійчуки, вдягнувши
найкращий одяг, сідали на коней і їхали до церкви. Одного разу вони зустрілися з
ворожим родом Гутенюків. (Палійчуки та Гутенюки здавна ворогували. Ніхто вже
не міг точно пригадати, звідки пішла ворожнеча, але й досі всі кипіли                          злістю й
завзяттям.)     Почалася бійка. Іванові теж хотілося з кимось битися. Він побачив
дівчинку, що тряслася зі страху біля воза, і вдарив її. Дівча побігло, хлопець за нею.
Зірвав стрічки та кинув у річку. Тоді дівчинка (на ім’я Марічка) подивилася спідлоба
та сказала, що в неї є ще кращі кісники. Потім подумала, дістала довгу цукерку,
розділила її навпіл і      пригостила Іванка. Хлопця вразила доброта дівчинки. Вони
почали розмовляти, і         погляд "чорних матових очей"              Марічки     "м'яко поринав у
Іванове серце".
      На другий день після бійки помер батько, старий Палійчук.                     У родині настали
тяжкі часи. З думки Івана не йшла Марічка. І він, пасучи корову, якось побачив її. З
того часу почалися їхні таємні зустрічі. Так росли вони серед потоків і лісів, чисті та
наївні.  Але дитинство минуло, Іван "був уже леґінь                  (тобто парубок), стрункий і
міцний, як смерічка", Марічка теж стала дівкою на виданні. Зустрічалися вони тепер
лише в неділю або на свята десь у лісі, щоб їхні родичі не знали. Марічка любила, як
Іванко грав на флоярі (сопілці). Вона ж відповідала йому співанками (піснями), яких
знала безліч і складала сама. Між підлітками дуже рано спалахнула любов, і вони
стали коханцями вже в 13-літньому віці:                «Вона давно вже була Іванкова, ще з
тринадцяти літ. Що ж в тому дивного було? Пасучи вівці, бачила часто, як цап
перчить козу     або баран валує вівці,—        все було так просто, природно, відколи світ
світом, що жадна нечиста думка не засмітила їй серця».
       Марічка часто питала, чи будуть вони у парі назавжди, адже їхні сім'ї ніколи
цього не дозволять. Та Іван запевняв, що й питати родичів не буде, бо Марічка
мусить бути його. На танцях запрошував її відверто і«наче на злість старині він на
танцях вимахував дівкою так, що аж постоли розсідались». Однак усе складалось не
так, як гадав Іван. Господарство його руйнувалося, і треба було йти в найми.«Мушу
йти    в    полонину,      Марічко,—        сумував      він   заздалегідь».       Марічка      покірно
погоджувалась, хоч їй було дуже сумно. І той сум виливала у співанках:                    «Ізгадай мні,
мій миленький, Два рази на днину. А я тебе ізгадаю Сім раз на годину».                   Вона втішала
сама себе, що обов'язково буде дивитися на гори, то, може, й побачить його:                          «Як
будуть мряки сідати на гори, я сяду та й собі заплачу, що не видно, де пробуває
милий.    А   як  в  погожу     річку   зазоріє    небо,   я  буду    дивитись,     котра    зірка   над
полонинкою — тому бачить Іванко... Тільки співати залишу».
      Теплим весняним ранком Іван піднявся на полонину, де разом із іншими
пастухами повинен був доглядати худобу, що її зганяли на літо з різних сіл. Кожен
мав свої обов'язки: один підтримував вогнище, інші пасли, доїли овець, а ватаг
"священнодіяв" над головками овечого сиру.                 Дні за днями проходили в щоденній
праці. Іван часто згадував Марічку, її пісні. Коли захворів Микола (чоловік,                        який
доглядав за вогнищем), Іванові доручили виконувати його роботу. Уночі юнакові
снилися погані сни, в яких він ніяк не міг зустрітися з коханою. Одного разу Іванові
почувся голос Марічки так, ніби вона його кликала. Він побіг на голос і зупинився
---
                                                    86

перед прірвою.       Працював Іван на полонині, аж поки хазяї не розібрали худобу на
зиму.
       Недаремно       Іван   поспішав      з   полонини:      він   не   застав    Марічки      живою.
Несподівано почалася на Черемоші повінь. Вода підхопила дівчину, понесла, кинула
на водопад. Люди це бачили, чули крики, але врятувати не могли. Іван не повірив у
смерть коханої, пішов шукати Марічку                 берегом, але не знайшов. Став блукати
лісами, не тямлячи себе з туги. З'явився у селі тільки через шість років                      —   худий,
зчорнілий і постарілий, але спокійний. Через рік умовили його одружитися, бо треба
ж було ґаздувати (хазяйнувати).
       Іван одружився з Палагною:«Його Палагна була з багацького роду, фудульна
[горда, пихата, зарозуміла], здорова дівка, з грубим голосом й воластою шиєю».                       Але
господиня була добра, допомагала чоловікові у щоденних турботах. Іван весь час
проводив біля худоби, думав тільки про неї і дбав, лише інколи згадував Марічку і
тоді пропадав. Жінка сердилася, та чоловік відчував провину лише перед худобою.
На    Свят-вечір    готували,     за  традицією,      дванадцять      страв,   пригощали       спочатку
худобу, потім відганяли ворожі сили. Коли сідали вечеряти, Іванові здавалося, що за
плечима стоїть Марічка й плаче.
       Якось    Палагна      вирішила     поворожити.        Пішла     голою     на   царинку,     стала
ворожити й раптом відчула, що на неї хтось дивиться. Це був сусіда, мольфар Юра
—«чарівник і планетник». Спочатку не могла й поворухнутись, а потім відчула злість,
що пропало ворожіння. Про сусіду Юру сказано, що він був надзвичайно могутнім
чарівником, з надзвичайними магічними здібностями:                     «Він був як бог, знаючий і
сильний, той градівник і мольфар [злий дух, чаклун]. У своїх дужих руках тримав
сили небесні й земні, смерть і життя, здоров'я маржинки (худоби) й людини, його
боялись, але потребували всі». Палагна боялася мольфара і разом із тим цікавилася
ним, бо він видавався їй набагато кращим за чоловіка, котрий тільки журився, худнув
і байдужів до всього. Одного разу Палагна, наглядаючи корів у лісі, побачила, що
насувається хмара з градом. Потім помітила чоловіка, що дерся на скелю. Це був
Юра. Він став, підняв до хмари ціпок і почав її проганяти. Хмара послухалася й пішла
геть,   а  Палагна     прибігла     до   чарівника     з  радістю     та  стала    його    "любаскою"
(коханкою).
       Усі говорили про Палагну та Юру, та Іван був до того байдужий. Жінка
розцвітала та веселилася, а він нидів і сохнув. Одного разу під час бійки Юра ледве
не вбив Івана, але їх розборонили, і все залишилося, як і було. Іван худнув, втратив
апетит (здогадуємося, що на              нього так     діяли    чари Юри      та   туга   за  загиблою
Марічкою). Одного разу він побачив, як Юра разом із Палагною ворожать проти
нього: на обійсті в Юри мольфар тримав перед Палагною глиняну ляльку і тикав у її
пальцями, примовляючи:           «Б'ю кілок тут,—      шептав зловісно,       —  і сохнуть руки та й
ноги. В живіт — карається на живіт; не годен їсти...» Іван зрозумів, що то вони проти
нього змовляються, схотів убити обох на місці, але раптом замість злості на нього
зійшли спустошення і байдужість. Він пішов, не знаючи куди.                           Блукав горами,
долами. Нарешті побачив, що сидить над рікою, яка забрала в нього Марічку.
       Одного разу Іван прокинувся від того, що його начебто будила Марічка й
гукала за собою. Він пішов за нею, хоча здогадувався, що то не його дівчина, а нявка
(міфічна лісова дівчина, в котрої в спині діра, через яку видно всі нутрощі; ці істоти
з’являлися у вигляді людей та заманювали своїх жертв у різні пастки). Дівчина,
удаючи Марічку, нагадала йому усі їхні зустрічі, забави, співанки, гарячі обійми й
розлуку.     Дійшовши до галявинки, «Марічка» здригнулася і щезла. Іван розпалив
ватру, і до нього, замість дівчини, прийшов              чугайстир    — добрий лісовий дух, який
боронив людей від нявок: де їх зустрічав, одразу роздирав. Іван злякався, що                          він
---
                                                   87

розірве й     Марічку-нявку, що була            тут десь    поблизу, тому        став   розмовляти      з
чугайстром, навіть пішов на його прохання у танок. Чугайстир, утомившись, пішов, а
Іван    знову    захотів    побачити      «Марічку».     Почувши       її  голос,   побіг    і  впав    у
провалля. Ледь живого на другий день його знайшли пастухи. Від отриманих травм
Іван невдовзі помер.
       Сумна трембіта сповістила про смерть. Палагна, як годилося, добре плакала та
голосила. Зібралося чимало людей, щоб провести обряд прощання з Іваном. Потім
почувся шум, штовханина. Чи не багато вже суму мала душа? Залунав жіночий сміх
і розпочалися забави,        «аж на грудях у померлого забряжчали мідні гроші, скинуті
добрими душами на перевіз».

                                          Короткий аналіз твору

Жанр: повість.

Історія написання: У 1910 p., повертаючись із лікування в Італії, М. Коцюбинський на
декілька днів зупинився в с. Криворівні на Гуцульщині (на запрошення фольклориста
Володимира        Гнатюка).    Повість     М.   Коцюбинський        написав     внаслідок     глибоких
вражень від життя, звичаїв і обрядів, оригінальності мислення і світосприймання
карпатських гуцулів.

Тема:   зображення життя гуцулів, їхніх звичаїв, побуту, фольклору; показ єдності
людини та світу природи.

Ідея: гімн природі, чистоті людських взаємин і почуттів, засудження бездуховного
життя, обмеженого дрібними потребами й інтересами.

Проблеми:
- гармонія між людиною та світом природи;
- життя та смерть, добро та зло;
- язичництво та християнство;
- сила кохання та неможливість існування без нього;
- роль праці в житті людей;
- стосунки батьків і дітей.

Конфлікт твору (складний, багатоплановий):
- між родами Палійчуків і Гутенюків (Іван – кохання — Марічка);
- людини з дикою гірською природою (Іван – злі духи та істоти);
- людини із власним «я» (роздвоєність Івана);
- побутовий (Іван – Палагна);
- людини з людським буттям (Іван – смерть).

Сюжет повістіперегукується з трагедією Шекспіра «Ромео і Джульєтта». У них є
чимало     спільних     рис.  Як   Монтеккі      й  Капулетті,     ворогують      роди    Палійчуків     і
Гутенюків. У цих родах є діти,           які кохають один        одного,   – Іван і Марічка. Давня
ворожнеча має стати їм на перешкоді. Як і в Шекспіра, герої М. Коцюбинського
гинуть.

Основні персонажі: Іван Палійчук, Марічка Гутенюк, Палагна, мольфар Юра.
---
                                                   88

Міфічні істоти: щезник, чугайстир, нявка.

                       Цитатна характеристика основних персонажів

       Іван Палійчук. Іван дуже любив природу, завжди відчував глибокий духовний
зв’язок із нею, з малих років був дуже вразливою дитиною з чутливою душею:«Туго
росла дитина, а все ж підростала, і нестямились навіть, як довелося шить їй штани.
Але так само була чудна. Дивиться перед себе, а бачить якесь далеке і не відоме
нікому або без причини кричить» (Іван у дитинстві). Коли Іван підріс, він став гарним
парубком:«Тепер Іван був уже леґінь, стрункий і міцний, як смерічка, мастив кучері
маслом, носив широкий черес і пишну кресаню».                     Іван дуже відданий у коханні:
покохавши один раз (Марічку), він не може її забути протягом усього життя.

       Марічка    Гутенюк     –  кохана Івана.     Марічка у творі показана як дуже добра,
ніжна, палка дівчина.        Вона щиро віддана лише коханій людині                  –  Івану. Марічка
мрійлива, дуже любить співати: «Марічка обзивалась на гру флояри (сопілки), як
самичка до дикого голуба, –співанками. Вона їх знала безліч. Звідки вони з’явились
– не могла б розказати. Вони, здається, гойдалися з нею ще в колисці, хлюпались у
купелі, родились у її грудях...» (про хист Марічки до складання пісень).

       Палагна    –  дружина Івана.       На відміну від ніжної, вразливої та романтичної
Марічки, Палагна постає як доволі вульгарна, приземлена, меркантильна жінка.
«Його    Палагна     була    з  багацького     роду,   фудульна      [горда,    пихата,   зарозуміла],
здорова дівка, з грубим голосом й воластою шиєю». «На добрім хазяйстві Палагна
набралась тіла, стала повна й червона, курила люльку, носила пишні шовкові хустки,
а на воластій шиї блищало в неї стільки намиста,                     що челядь із заздрощів аж
розсідалась». Між Іваном та Палагною немає кохання, лише тверезий розрахунок, це
шлюб,     продиктований         суто   господарськими         потребами.      Проте     Палагна     теж
потребує любові, яку знаходить в обличчі сусіда, могутнього чарівника Юри.

       Юра    – сусід Івана, коханець Палагни, мольфар (чарівник).                  «Він був як бог,
знаючий і сильний, той градівник і мольфар [злий дух, чаклун]. У своїх дужих руках
тримав сили небесні й земні, смерть і життя, здоров'я маржинки (худоби) й людини,
його    боялись,      але    потребували       всі». Образ     Юри      набуває     гіпертрофованих
фантастичних рис: він своїми чарами керує хмарами, впливає на життя та здоров’я
людей. Через пристрасну закоханість у Палагну вдається до чар, які підточують
здоров’я Івана.

       Крім    людей,     у  творі   також     діють    міфічні,   казкові    істоти    (запозичені     з
язичницького фольклору карпатських гуцулів): щезник, нявка, чугайстир.

       Щезник – злий дух:«На камені, верхи, сидів щезник, скривив гостру борідку,
нагнув ріжки і, заплющивши очі, дув у флояру».

       Чугайстир     –  добрий лісовий дух: «Він був без одежі. М’яке темне волосся
покривало все його тіло, оточувало круглі і добрі очі, заклинилось                        на бороді й
звисало на грудях… Се був веселий чугайстир, добрий лісовий дух, що боронить
людей од нявок. Він був смертю для них: зловить і роздере».
---
                                                   89

      Нявка    -  міфічна лісова дівчина, у котрої в спині діра, через яку видно всі
нутрощі. Ці істоти начебто з’являлися у вигляді людей і заманювали своїх жертв у
різні пастки.«Він бачив перед собою Марічку, але йому дивно, бо він разом з тим
знає, що то не Марічка, а нявка. Йшов поруч із нею й боявся пустити Марічку вперед,
щоб не побачить криваву діру ззаду у неї, де видно серце, утробу і все, як се у нявки
буває» (про зустріч Івана із нявкою під виглядом Марічки).

                                            «INTERMEZZO»
                                           Переказ змісту

Присвята:«кононівським полям»

Дійові особи:
Моя утома
Ниви у червні
Сонце
Три білих вівчарки
Зозуля
Жайворонки
Залізна рука города (міста)
Людське горе

    «Лишилось ще тільки спакуватись... Се було одно з тих незчисленних «треба», які
мене так утомили і не давали спати»,—                так починається твір. Це «треба» автор
порівнює з «многоголовим звіром». Але він розуміє, що «увільнитись» від нього
можна лише на час. Бо життя йде, торкаючи кожного неодмінно, «іде, як хвиля на
берег». Автор зізнається: «Я не можу розминутись з людиною. Я не можу бути
самотнім». Інколи саме це дратує, стомлює, бо людині необхідно час від                             часу
усамітнитись:      «Мене    втомили      люди.    Мені    надокучило      бути   заїздом,    де   вічно
товчуться      оті  створіння,     кричать,     метушаться       і  смітять.    Повідчиняти       вікна!
Провітрить оселю!.. Нехай увійдуть у хату чистота і спокій».               Це прагнення спокою й
самотності інколи буває таким сильним, що автор готовий погодитися на будь-який
спосіб досягнення жаданого: «Смерть? Сон?» Відтак приходить бажання бодай на
якийсь час відпочити, послухати не             «ревучі потоки людського життя», а жадану
тишу.
    * * *
    Друга частина змальовує картину дороги, або, точніше, втечі від «залізної руки
города». Здавалося, тишу глушили гучні голоси. Але ось уже зелене безмежжя
природи, а «неба тут було так багато, що очі тонули в нім, як в морі». І ледве бричка
вкотилася у двір        —  закувала зозуля. «Тоді я раптом почув велику тишу. Вона
виповняла весь двір, таїлась в деревах, залягла по глибоких блакитних просторах.
Так     було     тихо,    що     мені    соромно       стало     калатання       власного      серця».
    * * *
    Навіщо людині ота тиша? Щоб почути і побачити щось головне, важливе у житті,
що затулене щоденною метушнею. Ця тиша впала так несподівано, що їй не ймеш
віри. Здається, навіть предмети навкруги зазіхають на цю тишу. Ніби вони живуть
---
                                                    90

своїм потаємним життям:«Хто знає, що робиться там, де людина не може бачити...»
   Кілька разів автор ніби сам собі повторює: «Хіба я що знаю? Хіба я знаю?» І тут
ліричний герой відчуває, як у його серце просяться із зовнішнього світу люди, «всі ті,
що складали у моє серце, як до власного сховку, свої надії, гнів і страждання або
криваву жорстокість звіра». Їх так багато, що душа не в змозі сприймати усе так само
гостро, як раніше. І герой це розуміє, розповідаючи про це відсторонено, ніби
здалеку. Так, це ненормально, коли людина звикає до гучного болю й більше на
нього не реагує. Але інколи треба дати спочинок зболеній душі: «Я не маю вже
краплі гарячої крові... Ви бачите, я навіть не червонію, лице моє біле, як і у вас, бо
жах висмоктав із мене всю кров... Проходьте! Я утомився».
    І раптом... Розплющивши очі, герой бачить «глибоке небо і віти берези. Кує
зозуля. Б'є молоточком у кришталевий великий дзвін — ку-ку! ку-ку! — і сіє тишу по
травах». Світ, безмежний, сонячний, зелений огортає і пестить. Хай живе сонце! Хай
живе небо! Хай живе світ і все живе в ньому!
   Ось три вівчарки зчинили ґвалт. Ні до чого ворожість. Цей світ такий лагідний і
прекрасний, що в тому нема місця ненависті. І герой зізнається псу: «Я не ворог тобі».
Тоді чого ж сердиться пес? Ланцюг тримає його, не дає дихати. Бракує волі. Герой
відпускає    пса з ланцюга,       і той, забувши про попередні погрози, наосліп помчав
кудись:    «У,   благородна       псина:    тобі   воля    дорожча,      ніж   задоволена       злість».
   * * *
    «Мої дні течуть тепер серед степу, серед долини, налитої зеленим хлібом.
Безконечні стежки, скриті, інтимні, наче для самих близьких, водять мене по нивах...
Я тепер маю окремий світ... На небі сонце — серед нив я. Більше нікого. Йду. Гладжу
рукою соболину        шерсть ячменів, шовк колосистої хвилі. Вітер набива мені вуха
шматками згуків, покошланим шумом. Такий він гарячий, такий нетерплячий, що аж
киплять від нього срібноволосі вівса». Сама вічність у своїй радісній величній красі
постає у цих словах ліричного героя, огортає зеленими руками жалюгідну купку
хаток, ниви. «Що значить для них людина? Нічого. Он вийшла в поле дрібна біленька
цятка і потопла у нім. Вона кричить? Співає? І робить рух? Німа безвладність
просторів все це ковтнула. І знов нічого. Навіть сліди людини затерті й закриті: поле
сховало стежки й дороги... Над всім панує тільки ритмічний,                          стриманий шум,
спокійний, певний у собі, як живчик вічності. Як крила тих вітряків, що чорніють над
полем: байдужно і безупинно роблять у повітрі круг, немов говорять: так буде
вічно...: in saecula saeculorum (на віки вічні)».
   * * *
   Поступово той мир і спокій, що панував навколо, входить в душу ліричного героя,
наповнює його:        «Пізно я повертався додому. Проходив обвіяним духом полів,
свіжий,    як   дика    квітка.   В   складках     своєї   одежі     приносив      запах    полів,   мов
старозавітний Ісав. Спокійний, самотній,             сідав десь на ґанку порожнього дому й
дивився, як будувалась ніч. Як вона ставила легкі колони, заплітала сіткою тіней,
зсувала й підносила вгору непевні, тремтячі стіни, а коли все це зміцнялось й
темніло, склепляла над ними зоряну баню. Тепер я можу спокійно спати, твої міцні
стіни стануть між мною і цілим світом. На добраніч вам, ниви. Й тобі, зозуле».
   * * *
    За такою ніччю неодмінно буде сонячний яскравий день, і«я повний приязні до
сонця і йду просто до нього, лице в лице. Повернутись до нього спиною                            — крий
боже! Яка невдячність! Я дуже щасливий, що стрічаюсь із ним тут, на просторі, де
ніхто не затулить його обличчя, і кажу до нього: «Сонце! я тобі вдячний. Ти сієш у
мою душу золотий засів           —  хто знає, що вийде з того насіння?» П'ючи сонце, мов
цілющий напій добра, герой відчуває в душі любов: «Дивись же на мене, сонце, й
---
                                                    91

засмали мою душу, як засмалило тіло, щоб вона була недоступна для комариного
жала... (Я себе ловлю, що до сонця звертаюсь, як до живої істоти. Невже се значить,
що мені вже бракує товариства людей?)».
    Разом із вівчарками він блукає полями, обережно несучи додому спокій і відчуття
спорідненості з самою землею:             «Спочивай тихо       під сонцем, ти така ж втомлена,
земле, як я. Я теж пустив свою душу під чорний пар».
    * * *
    Може, тому й відчуває ліричний герой свою спорідненість із землею:«В городах
земля одягнена в камінь й залізо — і недоступна. Тут я став близький до неї. Свіжими
ранками      я  перший     будив     сонну   ще    воду    криниці».    Це   спілкування      з  живою
природою, з самою землею дарує йому особливе відчуття, що все на світі прекрасне.
«Я тут почуваю себе багатим, хоч нічого не маю. Бо поза всякими програмами й
партіями — земля належить до мене. Вона моя. Всю її, велику, розкішну, створену
вже,— всю я вміщаю в собі. Там я творю її наново, вдруге,— і тоді здається мені, що
ще більше права маю на неї».
     Треба    уважно     слухати     цю   землю,    щоб    зберегти     це   неповторне      диво    для
нащадків. Очима серця побачив автор чудову картину:                     «Сіра маленька пташка, як
грудка землі, низько висіла над полем. Тріпала крильми на місці напружено, часто і
важко тягнула вгору невидиму струну від землі аж до неба. Струна тремтіла й
гучала. Тоді, скінчивши, падала тихо униз, натягала другу з неба на землю. Єднала
небо    із  землею     в  голосну     арфу   й   грала   на   струнах    симфонію       поля. Се    було
прекрасно».
    ***
    «Так протікали дні мого intermezzo серед безлюддя, тиші і чистоти. І благословен
я був між золотим сонцем й зеленою землею. Благословен був спокій моєї душі. З-
під старої сторінки життя визирала нова і чиста — і невже я хотів би знати, що там
записано буде?» Життя триває, воно розгортається чистим аркушем нового початку.
    * * *
    Але ось зустріч на ниві — «я і людина». Герой зустрів «звичайного мужика». Він не
знає, яким сам здається цьому чоловікові, але той викликав в пам'яті героя страшні
картини      життя    українського       народу:    почорнілі     солом'яні     стріхи   хат,  «брудні,
негарні» дівчата, що повертаються з тяжкої роботи, бліді, як тіні, жінки, голодні діти
зі зголоднілими ж псами...
    «Він говорив про речі, повні жаху для мене, так просто й спокійно, як жайворонок
кидав     на    поле    пісню,     а   я   стояв    та   слухав,     і  щось     тремтіло      в   мені.
    Ага, людське горе, ти таки ловиш мене? І я не тікаю? Вже натяглися ослаблені
струни, вже чуже горе може грати на них!»
    Так людське горе вривається в тишу душі героя, але тепер там немає холодної
байдужості. І соціальні біди постають, як примара. Але надто реальна та примара:
«Ходиш між людьми, як між вовками... Бідний в убогого тягне сорочку із плота,
сусіду сусіда, батько у сина. Людей їдять пранці, нужда, горілка, а вони в темноті
жеруть один одного. Як нам світить ще сонце і не погасне? Як                        можемо жити?»
    «Говори, говори»,— повторює ліричний герой, ніби хоче заохотити співбесідника
вилити у словах увесь біль і звільнитися від нього.               «Розпечи гнівом небесну баню.
Покрий її хмарами твойого горя, щоб були блискавка й грім. Освіжи небо і землю.
Погаси сонце й засвіти друге на небі. Говори, говори...»
     * * *
    «Город знову простяг по мене свою              залізну рукуна зелені ниви»,— так образно
змальовує своє повернення до людей автор. З якими                      думками він повертається?
«Прощайте, ниви. Котіть собі шум свій на позолочених сонцем хребтах. Може,
---
                                                   92

комусь він здасться так, як мені. І ти, зозуле, з вершечка берези. Ти теж строїла
струни моєї душі. Вони ослабли, пошарпані грубими пучками, а тепер натягаються
знову. Чуєте? Ось вони бренькнули навіть. Прощайте. Йду поміж люди. Душа
готова, струни тугі, наладжені, вона вже грає...»

                                               Аналіз твору

Жанр.     Твір   розпочинається       присвятою       («Присвячую      кононівським       полям»)    та
переліком незвичайних «дійових осіб» (Моя утома, Ниви у червні, Сонце, Три білих
вівчарки,    Зозуля,     Жайворонки,       Залізна    рука    города,     Людське      горе).   Однак
«Intermezzo» не драматичний, а епічний твір. За жанром це імпресіоністична новела.
(Новела -    один    із видів епічних творів, близький за розміром до оповідання, але
відмінний     від  нього    надзвичайною       стислістю     викладу,     напруженістю       розвитку
сюжету, несподіваністю розв’язки; властивий глибокий психологізм у                          розкритті
внутрішнього світу персонажів, відступи від норм усталеної будови.)

Історія    написання.     Твір  має    автобіографічну       основу.    М.   Коцюбинський        через
інтенсивну роботу, виконання службових обов’язків виснажився фізично і морально.
Улітку 1908 р. письменник відпочивав у садибі відомого українського громадського
діяча Євгена Чикаленка в селі           Кононівка     поблизу м. Яготина (Київська область).
Природа збагатила письменника численними враженнями. Так у 1908 р. з’явилася
новела «Intermezzo».

Тема. Тема твору криється в його назві. Слово «intermezzo» означає «перепочинок,
пауза». Цей музичний термін означає невелику інструментальну п’єсу, виконувану
між діями драматичного чи оперного твору при його виставі. М. Коцюбинський
вклав глибокий філософський зміст у                назву своєї новели. Образом intermezzo
новеліст указував не тільки на перепочинок утомленого митця, але й на органічний
зв’язок, може, чимось перерваних періодів у творчості чесного громадянина, який
залишився вірний своїм ідеалам. Тож новелу можна вважати й                        автобіографічним
твором (автор в образі ліричного героя новели показав самого себе). Розповідь у
творі ведеться від першої особи.

Основні ідеї твору.       Можна виокремити дві основні ідеї новели. 1. Необхідний
глибокий духовний зв’язок із природою, єднання з нею,                       щоб подолати втому,
зневіру, перепочити, набратися сил для нової боротьби. 2.                    Ідея служіння митця
народові. Попри власні проблеми, депресію, відчай, митець зобов’язаний пам’ятати
про страждання й біди власного народу, служити йому своїм життям та творчістю
(саме тому герой наприкінці твору покидає кононівські поля та знову повертається
до міста, щоб продовжити свою духовну та творчу діяльність, спрямовану на
служіння українському народові).

Образи («дійові особи»).      У підзаголовку до «Intermezzo» написано: «Дійові особи»                  і
подається їх перелік: «зозуля, жайворонок, три білі вівчарки, ниви, сонце, моя утома,
залізна рука города, людське горе». На перший погляд, їх дійовими особами не
назвеш, та вони тісно пов'язані між собою, доповнюють одне одного, зумовлені
ідейним змістом.
      Серед мінорних (тобто негативних) образів новели – втома, залізна рука города
(міста), людське горе.
---
                                                  93

      Так,   втома    міцно   тримає     душу    письменника,      він  бореться     з нею    за  свій
душевний      спокій.   І  втома    поступово      відступає.    М.   Коцюбинський        милується
природою, подовгу гуляє полями. Залізна рука міста – це втілення проблем у житті
героя, негативного впливу міського життя, відірваного від природи, що призводить
до втоми, відчаю. Образ залізної руки згадується на початку та наприкінці твору
(спочатку герой тікає від «залізної руки міста», потім вона повертає його назад, але
коли він уже відпочив і морально готовий продовжувати боротьбу).
      Спочатку природа ніби протистоїть ліричному герою:«На небі сонце — серед
нив я». Поступово відновлюються сили героя,                  сонце    змінює його настрій, стає
бажаним гостем. У закличних словах:               «Погаси сонце й засвіти друге на небі...»
відчувається     готовність     героя   до   нової   боротьби.      Розгортанню       образу    сонця
допомагають зозуля та жайворонок. Під натиском сил природи відступає «утома».
Спершу вона повністю заволоділа героєм, та проходить час, і вона нагадує про себе
тінню чи хмаринкою на якийсь час та й поступається місцем сонцю.
      Єдиний людський образ у творі, крім образа автора, це образ                     селянина. Він
пов’язаний     з образом      «людського горя».        Зустрівшись     із ним, герой      відчув    усі
страждання      селянства     –  бідного, безземельного,         затурканого.     Образ селянина
уособлює український народ, за щастя і свободу якого повинен боротися митець
своїм художнім словом. Ліричний герой співпереживає                   горю селянина, думає про
долю трудящих.
      Новела «Intermezzo» — нібито суцільний пейзаж, і в той же час ми майже не
бачимо природи, не знаємо, що в ній відбувається. Перед нами                     — душа ліричного
героя. Саме душею заволоділа втома, саме в душі грає жайворонок на голосній арфі,
глибоко в душу западають слова селянина. «Дійові особи» символізують складну
боротьбу, що відбувається в душі            героя, передають, як поступово, відпочиваючи,
приходить він до усвідомлення необхідності боротьби. Отже, так звані дійові особи
новели «Intermezzo» — це символи суперечливих почуттів та переживань ліричного
героя, який втілює кращі риси митців своєї епохи.

Художні засоби.      Вдало створені пейзажі передають нерозривний зв’язок людини і
природи. Оповідач відчуває           «соболину шерсть ячменів, шовк колосистої хвилі»,
йому вітер набиває вуха          «шматками звуків, покошланим шумом»,                  «тихо пливе
блакитними річками         льон», пливе так спокійно, що             «хочеться сісти на човен і
поплисти». Ця картина виглядає розкішною завдяки багатій художньо-виражальній
системі (епітети, метафори, порівняння), словам-звукам і словам-барвам. Перед
нами майстерна імпресіоністична картина.

Літературний       напрям     –  імпресіонізм.     М.   Коцюбинський        вважається      яскравим
представником імпресіоністичної течії в українській літературі.
      Імпресіонізм      (від  франц.    «враження»)     –   художній     напрям,    заснований      на
принципі безпосередньої фіксації вражень, спостережень, співпереживань.
---
                                                    94

                                      Василь Стефаник
                                           «Камінний хрест»
                                     Стислий виклад змісту новели

       1. Відколи Івана Дідуха запам'ятали в селі газдою (господарем), відтоді він мав
лише одного коня й малий візок.              Він упрягався разом із конем і виконував усяку
польову      роботу    нарівні    з  ним.    Іван  ніколи    не   жалів    себе,    був   надзвичайно
працьовитим.        Десять     років   чоловік     відслужив      в   австрійській     армії,   а   коли
повернувся,     то вже не застав батьків живими. У спадок від батька йому дістався
шматок найгіршої в селі землі — на горбі, де жінки копали пісок, і «зівав він ярами та
печерами під небеса, як страшний велетень». Там ніхто не орав і не сіяв, але Іван
взявся те робити. Конем підвозив гній до горба, а далі сам його носив у мішку нагору.
Працював так тяжко, що перегнувся в поясі й відтоді весь час ходив схилений, тож
на селі його стали кликатиІваном Переломаним. Хоч горб і «переламав» селянина,
але кинути його було шкода. Господар обгороджував свою ділянку, обгортав її
грудками трави, щоб дощ не змивав гній. Так і провів усе життя на тому горбі (на
інших нивах, куплених за гроші, що Іван заробив під час служби у війську, працювали
його сини та дружина). Були в Івана певні дивацтва: до церкви ходив лише раз на рік
— на Великдень, а ще«курей зіцірував (дресирував).То так він їх научував, що жадна
не важилася поступити на подвір'я і порпати гній». Їв Дідух на лаві, а не коло столу,
пояснюючи це тим, що так він             звик, коли був наймитом, а потім служив в армії.
«Отакий був Іван, дивний і з натурою, і з роботою».

       2. Гостей у Івана повна хата. Піддавшись на умовляння синів та дружини,
продав усе майно й зібрався емігрувати разом із родиною до Канади. Зібрав Іван
ціле село, прощався, вдивлявся в знайомі й рідні обличчя, зичив здоров'я, для
кожного в нього знайшлося тепле слово. Сердився лише на дружину за те, що
плакала, адже то не він її на старість гнав із хати в далекі краї, а страшні злидні. Сам
не приховував журби:"Люди, такий туск (сум), такий туск, що не памнєтаю, що си зо
мнов робить!"

       3. Пригощаючи гостей, Іван пояснив, як з’явилося рішення емігрувати: сини
його письменні, вони дістали якогось листа й карту, та й заговорили про Канаду з
матір’ю,«та й пилили, пилили, аж перерубали». Два роки в хаті тільки й мови було,
що про Канаду. Адже землі було вкрай мало, ділити нічого, тож синам доведеться
йти в наймити, а вони не хотіли. Батько розумів синів, але ж так шкода було своєї
землі, обробленої, щедро политої потом! Селяни розраджували його, говорили, що
за такою бідною на врожай землею горювати нічого. Івана тривожило ще й те, що
молодь відвертається від землі, не хоче на ній працювати. Підійшла старенька
дружина Івана,        Катерина. Чоловік звернувся до неї зі зворушливими словами:
попросив пробачення за всі можливі кривди в житті й сказав, що серцем відчуває,
що він її«в далеку могилу везе»            (тобто аж ніяк не сподівається на добре життя в
Канаді).

       4. Іван звернувся до людей з двома проханнями. По-перше, він залишив гроші
молодому       й  поважному       чоловіку    Якову,    щоб односельці найняли             за  Івана   та
Катерину службу в церкві, коли в селі отримають звістку, що вони вже померли. По-
---
                                                    95

друге, він дуже хотів, аби люди, йдучи              «на світу неділю поле світити», ніколи не
минали горба, де все життя працював Іван, і               звертали увагу на кам'яний хрест, який
він поставив на пам'ять про себе. За всіх відповів кум Івана Михайло: вони, звичайно,
пошанують хрест й будуть згадувати Івана, адже він — порядний чоловік, який ні з
ким не сварився й ніколи чужого не займав.

       5. У хаті Івана почалася пиятика, чоловіки випили чимало горілки, усі багато
говорили, згадували старі часи. Уже п’яний Іван сказав покликати музику, аби грав
для молоді. Іван та Михайло заспівали              «заржавілим голосом» про молоді літа, які
вже не повернуться.

       6. Син нагадав батькові, що вже пора вирушати в дорогу, щоб устигнути на
потяг. Іван глянув на сина так, що той зблід і подався назад.
       Дуже сильно сумував Іван, прощаючись із рідним селом. Коли він із дружиною
востаннє зайшов до хати,         то «ціла хата заридала. Як би хмара плачу, що нависла над
селом, прірвалася, як би гope людське дунайську загату розірвало — такий був плач».
Іван, ухопивши дружину, пустився з                нею в танок (від надміру переживань, від
розпачу). Вбігли       сини й силоміць винесли батьків із хати.               На подвір’ї Іван і далі
танцював      якоїсь   польки,       а Катерина       вчепилася     за  рідний    поріг й не хотіла
відпускати.

       7. Івана проводжали всім селом. Він ішов зі старенькою дружиною, згорблений,
і щохвилини танцював. Лише коли всі зупинилися перед хрестом, який поставив
Іван, він трохи прийшов до тями й сказав Катерині:
       —Видиш, стара, наш хрестик? Там є відбито і твоє намено (ім’я). Не біси, є і моє
і твоє... (на хресті Дідух вибив не лише своє ім’я, а й ім’я дружини).

                                       Короткий аналіз твору

Літературний рід: епос.

Жанр:      новела.     Василь      Стефаник       –    неперевершений          майстер      соціально-
психологічної новели. За жанровими ознаками «Камінний хрест» – оповідання, але
за аналогією до багатьох інших творів письменника його вважають новелою. Сам
автор    назвав    свій   твір  «студією»     (художнім      дослідженням        внутрішнього       світу
селянина).

Тема: масова еміграція галицького селянства в Америку наприкінці XIX – на початку
XX століття.     Цю тему розкрито на прикладі долі Івана Дідуха, який прощається з
односельцями перед тим, як емігрувати з родиною до Канади.
Основні ідеї:     нерозривна єдність селянина з рідною землею; розкриття основних
причин, що змушували селян Галичини емігрувати. До них можна віднести кричущу
соціальну несправедливість, злиденність                і безправ’я     селян, надмірні податки й
відсутність можливостей заробітку.

Історія написання:       Новелу «Камінний хрест» було написано на початку 1899 р. і
надруковано в червні того ж року в «Літературно-науковому віснику».
       Твір        написано          на        основі         вражень          письменника            від
масової еміграції галицького селянства               за   океан.     Стефаник,       навчаючись        на
медичному факультеті Краківського університету, був свідком поневірянь земляків
---
                                                   96

при пересадках з одного поїзда на інший. Долею емігрантів митець турбувався
впродовж трьох років (1896-1899). Не раз проводжаючи їх на Краківському вокзалі
в далеку Америку, Стефаник            постійно бачив опухлі від плачу очі, чув захриплі від
стогону голоси. Протягом 1890–1910 років із Галичини виїхало понад 300 тисяч
українців, лише з рідного письменникові Русова на чужину подалося до 500 душ.
      Прототипом головного героя              твору    був   односелець письменника            Стефан
Дідух    (у творі   —  Іван), який емігрував із родиною до Канади. Перед виїздом він
поставив на своїй нивці кам’яний хрест (який, до речі, і донині стоїть на найвищому
горбі в Русові). У листі до онука Стефана Дідуха М. Гавінчука від 11 лютого 1935 р.
В.   Стефаник      так   згадував     його    діда,  що    був    близьким      товаришем       батька
письменника, Семена Стефаника:
      «Він був дуже розумний і спокійний, та інтересувався громадськими справами,
та перший заклав читальню в Русові… Зі своїми дітьми і внуками він і багато інших
покинули рідну землю… Зараз по їх від’їзді я написав оповідання «Камінний хрест»,
де є дослівні думки Вашого небіжчика діда в майже дослівнім наведенню. Це, так
сказати, мій довг, сплачений вашому дідові в українській літературі, він же, ваш
дідусь, мав у моїй молодості великий вплив». Після виїзду до Канади Стефан Дідух
листувався зі Стефаником. Наприкінці життя письменник пригадував: «Він дуже не
хотів покидати свого каменистого ґрунту, та діти, невістки і доньки не давали йому
жити, і він лише тому втік до Канади, щоби могти жити дальше. Він дійсно ще довго
жив у Канаді, але писав мені, що все чуже довкола нього і що його ферма йому
немила, та його дітям добре поводиться».

Композиція:     твір складається з семи розділів.           Перший розділ є експозицією, що
знайомить читача з характером і долею Івана Дідуха. Решта розділів являють собою
розповідь про прощання героя з односельцями, у них детально розкрито його
переживання.

Літературний напрям:           експресіонізм.     З ім’ям В. Стефаника в українську прозу
входить така манера письма, яка характеризувалася пошуками художніх засобів для
передачі найтонших, найскладніших почуттів і переживань людини. Вона властива
творчості експресіоністів.       Експресіонізм – від латинського expressio («вираження»);
напрям     у  літературі    та   мистецтві,    що    активно    розвивався     в   1910-1920-х      рр.,
передусім     у   Німеччині     та   Австрії.   Основну     увагу    письменники-експресіоністи
приділяють       відтворенню       не   дійсності,    а  емоцій     людини,      яка   страждає      від
абсурдності, бездушності сучасного світу. Їх цікавить внутрішній світ людини в
моменти глибокого душевного потрясіння. У їхніх творах часто трапляються мотиви
щоденного болю, страху за майбутнє людства, загрози загибелі.

Стильові особливості твору. Автор уникає пейзажів та описів інтер’єру, а натомість
акцентує      увагу   на   внутрішньому        світі  героїв,   передусім      Івана    Дідуха,    їхніх
переживаннях. Їх передано переважно через мовлення персонажів                           —  уривчасте,
динамічне,     експресивне.      У   творі   дуже    багато     промовистих       деталей,     образів-
символів, як-от горб, моторошний танець Івана та Катерини, камінний хрест. Усі
монологи Івана обертаються навколо образу горба, на якому він установив на
пам’ять    землякам       камінний     хрест    із   вибитими      іменами.     Горб    є   символом
виснажливої праці, тяжкої долі селянина. Образ камінного хреста — центральний у
творі — видається досить багатозначним. Це і символ страдницької долі селянина,
його терпіння й титанічної праці (Іван Дідух є прикладом людини, яка гідно несе свій
хрест, хай яким тяжким він видається, виконує свій моральний обов’язок), і символ
---
                                                   97

могили для людини, для якої прощання з рідним краєм не краще за смерть, і
пам’ятник родині Дідуха та всім емігрантам.

Персонажі:     Іван Дідух (на прізвисько Переломаний); його дружина Катерина, їхні
сини, односельці, кум Михайло, Яків.

                             Цитатні характеристики персонажів

      Центральне       місце    займає     образ    Івана    Дідуха.    Детального       опису    його
зовнішності у творі немає.        Іван був скалічений тяжкою працею:             «Мав у поясі хибу,
бо все ходив схилений, як би два залізні краки стягали тулуб до ніг».                    Тому його в
селі прозвали Переломаним. Іван — надзвичайно працьовита людина, дуже порядна,
хоч і дещо дивакувата(«Отакий був Іван, дивний і з натурою, і з роботою»). Іван ціле
життя    тяжко     працював,     працю     він  сприймав     як   своє   життєве     покликання      та
обов’язок:«Я ціле житє лиш роб, та й роб, та й роб! Не раз, як днинка кінчиласи, а я
впаду на ниву та й ревно молюся до бога: господи, не покинь ні ніколи чорним
кавалком (шматком) хліба, а я буду все працювати, хіба бих не міг ні руков, ні ногов
кинути...».
      Він — справжній патріот рідної землі, свого села. Тому для нього вимушене
прощання зі своєю землею            —  найбільша в житті трагедія. Іван розривається між
любов’ю до землі, якій віддав стільки сил, і любов’ю до дітей, турботою про їхню
долю:    він   усвідомлює,     що    в  рідному     селі   їх  чекає   лише    перспектива       стати
наймитами. Чоловік робить вибір на користь майбутнього дітей, хоча знає, що сам
ніколи не буде щасливим за океаном.

      Катерина – дружина Івана. Її образ змальовано побіжно. Сказано зокрема, що
вона була     «старенька й     сухонька». Вона, так само як і її чоловік, працьовита та
порядна.    «Була-с порєдна газдиня, тєжко-с працувала, не гайнувала-с»,                       —  таку
характеристику       Катерині дає сам Іван.          Розлука    з рідним селом дуже гнітила
Катерину: вона сумувала й багато плакала.

                                    Ольга Кобилянська
                                        «Valse mélancolique»

                                         Стислий переказ

      Розповідь ведеться від першої особи. Оповідачка                  –  молода дівчина на ім’я
Марта. Вона розповідає про своє ставлення до музики, про те, що не може слухати
меланхолійних мелодій, бо вони викликають у неї                   сум. А от коли звучить жвава
музика, Мартине серце так радіє, що вона готова обійняти цілий світ. Любить вона
й класичну музику, яку її навчила розуміти одна товаришка, що сама була мов
«олицетворена музика».
      Мешкали разом три товаришки. Утім, спершу їх було дві:                      Марта й     Ганна   –
молода художниця, що закінчувала навчання та мріяла поїхати до Італії. Ганна була
гарна й талановита, понад усе цінувала мистецтво й мала дуже оригінальні погляди
на життя. Марта же мріяла стати вчителькою, тож готувалася до матури (екзамену):
вчилась іноземних мов, музики та «прерізних робіт ручних». Дівчата винаймали дві
---
                                                  98

великі кімнати, елегантно обставлені завдяки Ганні, що походила із заможної
родини й мала більші статки, ніж Марта. Між подругами деколи спалахували
суперечки, які, втім, швидко згасали, бо великою була приязнь між ними, попри різні
погляди на життя й характери. Ганна «панувала» над Мартою,                         «мов над якою
підданою», бо мала сильну волю, але Марту це не гнітило.
      Художниця        часто     торкалась      у   розмовах       теми     незалежності       жінки,
переконувала товаришку, що зовсім не обов’язково виходити заміж, народжувати
дітей, адже можна жити, наприклад, лише для мистецтва. Ганнуся запропонувала
подрузі план на майбутнє: якщо вони не вийдуть заміж, то візьмуть до себе ще
третю компаньйонку й заживуть утрьох:«Не будемо, приміром, жінками чоловіків
або матерями, лише самими жінками. Ти розумієш? Будемо людьми, що не пішли
ані в жінки, ані в матері, а розвинулися так вповні…»
      Випадок змусив дівчат взяти до себе третю компаньйонку значно раніше, ніж
вони планували. Господар квартири підняв орендну плату. Ганна впала в                         розпач.
Дівчата    обговорювали       різні   варіанти    виходу    з  ситуації    й  довго    сперечалися,
зрештою вирішили запросити до себе третю дівчину, щоб вирішити цю проблему.
Компаньйонку викликалася пошукати Марта. На закид Ганнусі, що з неї поганий
психолог, дівчина відповіла, що покладатиметься на свою інтуїцію.
      Дівчата дали оголошення, що шукають компаньйонку, і чекали.
      Якось у грудні служниця принесла візитку. Власницю візитки звали                          Софія
Дорошенко. Дівчата кинулися до служниці розпитувати, як була вбрана незнайомка,
який вигляд вона мала. Служниця відповіла, що дівчина була вбрана в усе чорне,
негарна, її обличчя було«змарніле, зі смутними очима». Коли ж Ганнуся почула, що
майбутня співмешканка питала, чи теплі кімнати, бо має фортеп’ян і не зносить
холоду, то обурилася (вона хотіла малювати в тиші, а не                  «слухати дурних вправ і
гам»)  й заявила, що вона налаштована проти такої кандидатури. У кінці розмови
служниця      Катерина      сказала,    що    дівчина     обіцяла    прийти      за  два    дні,   аби
познайомитись особисто, адже помешкання їй дуже сподобалось.
      По обіді Ганнуся пішла кататися на ковзанах, а Марта на урок англійської мови.
Тут їй спало на думку розпитати, чи хто не знає Софії Дорошенко. Знали її, як
виявилось, одна молода німкеня й один студент. Софія отримала від них позитивні
характеристики: дівчина дуже гарна й порядна, чудово грає на фортеп’яні.
      Наступного дня Марта побачила Софію на уроці гармонії. Вона сиділа в
другому ряді, перед Мартою, й уважно слухала теорію. Марта                     відчула до дівчини
якийсь дивний потяг, неустанно дивилася на неї.
      Другого вечора дівчата мовчки сиділи в кімнаті й думали кожна про своє.
Ганнуся     обурювалася,      що    не  одержала       сподіваної    стипендії.    Марта     ж   була
пригнічена через те, що молодий професор, з яким вона завжди радо розмовляла й
до якого відчувала симпатію, сьогодні більше уваги приділяв молодій німкені.
Дівчина думала, що сказала б Ганна, дізнавшись про її симпатію до цього професора.
Напевно, насміхалася б, що вона хоче заміж. Ганнуся мала багато                      залицяльників,
проте ні в кого з них не закохувалася. Подруги дуже різнилися: якщо для художниці
найголовнішим у житті було мистецтво, то для Марти – любов.
      Раптом хтось застукав у двері. То була              Софія Дорошенко. Звертаючись до
Марти, вона лагідним тоном             перепросила, що прийшла так пізно, сказала, що
готується вступати до консерваторії й що якби Марта не мала нічого проти того, що
вона грає, то вона переселилася б до дівчат уже завтра чи післязавтра. Марта
сказала, що вирішить Ганна. Та була налаштована дуже насторожено. Ганна спитала
гостю, чи гарно вона грає, на що та відповіла, що не знає, бо грає «по своїй душі».
Намагаючись вийти з незручного становища, Софія сказала, що не хоче нікому
---
                                                  99

заважати своєю музикою, тож не образиться, якщо почує відмову. Вона сказала, що
звикла віддавати музиці всі свої сили й почуття, а тут їй би заважав вічний неспокій
через думку, що вона псує життя співмешканцям. Скромна поведінка та душевна
тонкість дівчини так сподобалися Ганнусі, що вона запропонувала їй залишитися з
ними. Софія дуже зраділа, що знайшла житло й товаришок, одразу ж заплатила за
помешкання на три місяці вперед і попрощалася, відмовившись від чаю.
      Третього дня Софія переселилася. Речей вона мала небагато. Найкраще, що в
неї було, – фортеп’ян: чорний, із дорогого дерева, прикрашений арабесками. Дівчина
тішилася, що      в їхніх високих покоях інструмент буде прекрасно звучати. Увечері
Софія грала етюд Шопена…
      Марта помітила, як зблідла під впливом мелодії Ганнуся. Вперше в житті її
схвилювало      чуже    мистецтво,      і це   було   дивом.     Коли    Софія    перестала     грати,
художниця кинулася до неї зі щирими похвалами, на що артистка тільки скромно
всміхнулася.
      Софія дуже подобалася дівчатам: була мила й дуже скромна. Всміхалася вона
рідко й завше здавалася зануреною в смуток. Про себе розповіла небагато. Батько її
був директором великого банку, розорився й помер. Мати дівчини тяжко хворіла,
була прикована недугою до крісла й доживала віку при своєму братові, який
допомагав грошима й племінниці. Найбільше Софія боялася, що дядько одружиться,
і тоді про консерваторію їй доведеться забути.
      Ганнуся     любила      спостерігати      за   Софією.      Художниця,       вочевидь,     була
непоганою психологинею, адже підмічала найдрібніші деталі в поведінці людей і
давала їм точну характеристику. Щодо Софії вона дійшла висновку, що та була
нервовою      натурою,     переповненою        почуттями,     які   вона   стримувала,      а   також
висловила здогадку, що в Софіїному житті мусило бути якесь нещасливе кохання.
Ганна вирішила будь-що довідатись, що за пригода так позначилася на житті Софії.
      Дівчата    допомагали       хворобливій      музикантці     кожна     на  свій   лад:   Ганнуся
підбирала їй убори, робила модні зачіски, Марта ж допомагала вирішувати побутові
проблеми. Товаришки жили в злагоді, ділилися сумлінно домашньою працею. Коли
до Ганни приходили інші дівчата, яких вона вчила малювати, Софія залишала
гамірливе товариство, відчуваючи себе зайвою.
      Одного дня       сталася    подія, яка дуже вразила Софію. У будинку навпроти
оселилася молода пара: якийсь молодий технік із жінкою. По речах, які вони
завозили, було видно, що це люди багаті. Коли Софія їх побачила, то аж змінилася
на лиці: на ньому відбилася страшна ненависть. Марта не наважилася спитати, в
чому річ, а сама Софія нічого не пояснила, натомість сіла за фортеп’ян і заграла.
Перша     частина     мелодії    була   весела,    а  друга    –  сповнена     шаленого      болю     й
несамовитого смутку. На питання Марти дівчина відповіла, що це меланхолійний
вальс,   який   вона   створила     сама.   Марта     так  і  не  наважилася      запитати,     що   ж
викликало в Софії таку бурю емоцій.
      Одного разу Марта, повернувшись із уроку англійської, почувалася нещасною.
Молодий професор, якого вона покохала, зустрічався з німкенею                          в неї вдома.
Дівчина кинулася на диван і заридала. Ганни не було вдома, і Марта відкрила своє
горе Софії. Музикантка сказала, що така причина не варта сліз, й порадила дівчині
розвивати в собі гордість, єдину зброю жінки, і ніколи не принижуватися перед
негідною людиною. Сховавши голову на коліна Софії, Марта спитала:«Ти любила,
музико?»     Тоді Софія розповіла трагічну історію свого кохання. Той, кого вона
полюбила дуже палко, усією душею, хоч і мав почуття до дівчини, проте злякався її
надто сильного почуття й одного дня від’їхав без жодних пояснень, тобто просто
втік. У відчаї Софія шукала його там, де звикла бачити, бігала вулицями, розпитуючи
---
                                                  100

перехожих, чи не бачили його. Потім він оженився з іншою                       –  донькою якогось
багатого броварника, а тепер, як виявилось, оселився в сусідньому будинку. Він
дуже змінився,«неначе без характеру остався»… Софія додала, що вони ще три рази
зустрічалися й чоловік зізнався, що згадує про неї, й сказав, що його переслідує
прикре почуття, що він чує її плач. Софія більше не любила нікого у своїм житті,
музика стала її єдиною відрадою, єдиним сенсом життя.
      Через два дні Софія поїхала до хворої матері. Марта переповіла Ганні історію її
кохання. Дівчина була дещо розчарована, бо слухаючи вальс, сподівалася чогось
бурхливішого.
      Софія повернулася засмученою: її мати лежала дуже хвора. Вона приїхала, щоб
попросити в родичів учениць, яким давала уроки музики, дозволу на двотижневу
відпустку, адже мусила їхати назад до матері. Наступного разу Софія повернулася
швидше, ніж за два тижні.         Була бліда й змучена: її мати померла. Відтоді дівчина
жалілася, що не може позбутися якогось смертельного подиху, зігріти змерзлої
душі. Ганна намагалася зробити все, аби повернути Софію до життя. Спершу це ніби
вдалося: Софія повернулася до музики з подвійним запалом, бо восени мала їхати
до Відня, щоб вступати до консерваторії.
      …Настав травень.
      Ганнуся марила про мандрівку до Рима. Марта тим часом уже стала нареченою
професора (як виявилося, даремно ревнувала вона його до молодої німкені: той
лише для одного свого товариша «робив рекламу»). Дівчата чекали на прихід Софії,
щоб разом прогулятися. Вона повернулася сама не своя, була бліда, як смерть.
Зізналася, що отримала листа від дядька. Вона дала прочитати того листа дівчатам.
У листі було сказано, що дядько оженився, тож не дасть їй грошей на навчання у
Відні. Софія сіла грати свій вальс…
      Дівчата плакали, розуміючи, що мрія дівчини розбилася:                    «Обі знали ми, що
одне життя зломилося». Останньою краплею, що остаточно зламала Софію, стала
струна,    що   несподівано      обірвалася     в  її улюбленому       інструменті.     Софія   впала
обличчям на струни й зомліла. Вона дістала серцевий удар. Пережитий стрес
виявився смертельним. Софія померла…
      За шість тижнів Ганнуся виїхала до Рима. Повернулася лише за три роки з
гарним чорнявим дворічним хлопчиком, але без чоловіка. Вона пояснила Марті, що
з батьком її хлопця вони не змогли порозумітися щодо способу життя, тож вона
вирішила виховувати сина сама. Софіїн фортеп’ян забрала Марта, на ньому грає
тепер її син. Марта й понині не може позбутися думки, що музика позбавила Софію
життя,«одною-однісінькою, тоненькою струною вбила її!..»

                                            Аналіз твору

Літературний рід: епос.

Жанр: психологічна новела (у творі насамперед відтворено думки та переживання
жінок-інтелектуалок).        Деякі літературознавці відносять «Меланхолійний вальс» за
жанром      до   так   званої   «музичної     новели».    Провідними       засобами      зображення
переживань персонажів, їхньої емоційної напруги виступають музичні образи та
мотиви. Музика передає й загальний меланхолійний настрій твору.

Тематика: зображення долі талановитих жінок-інтелігенток, що присвятили своє
життя служінню мистецтву, пошук ними свого життєвого шляху, самовизначення
себе як неповторної особистості.
---
                                                 101

Провідні ідеї:  важливість ролі мистецтва та його вплив на людину, на                    її життя   та
світовідчуття; важливість захисту жінками власної гідності та права самостійно
обирати     майбутнє,     необхідність     повноцінної     реалізації    жінкою    своїх   духовних
потреб, поваги суспільства до жінки як до особистості.
      Зауважте!    Для розуміння ідейної спрямованості новели потрібно знати, що
Ольга Кобилянська захоплювалась ідеями фемінізму й емансипації жінок. Ще у
вісімнадцятирічному віці Ольга познайомилась із Софією Окуневською – освіченою
дівчиною,     що   згодом     стала   першою      на  Буковині     жінкою-лікарем,       і  Наталею
Кобринською        –   письменницею        та   громадською        діячкою,     що    боролася      за
емансипацію жінок, тобто за надання жінкам усіх тих прав, які мали чоловіки.
Провідна ідея      феміністичного руху        полягає в тому, що в суспільстві домінують
чоловіки, і це несправедливо, бо це домінування пов’язане                      з патріархальними
пережитками,       стереотипами       та   упередженнями         (наприклад,     твердження,       що
призначенням       жінки    є  винятково     виконання      ролі   дружини     та   народження       й
виховання дітей). Феміністки відстоюють рівність із чоловіками в культурному,
громадському та приватному житті.

Історія   написання     твору.     Новелу     О.  Кобилянської       «Valse   mélancolique»      було
опубліковано в 1898 р. у «Літературно-науковому віснику», проте її німецькомовний
варіант було написано чотирма роками раніше.
      Безпосереднім       поштовхом       до  написання      новели    стали    непрості    особисті
стосунки письменниці з Осипом Маковеєм, нещасливе кохання до нього. Ольга
Кобилянська       порівнювала      себе   з   героїнею     твору   Софією     Дорошенко.         Про
автобіографічність твору мисткиня відверто писала в листі до О. Маковея в 1898 р.:
«Прочитали-сьте“Valse mélancolique”           і знаєте історію мого життя. Се моя історія.
Більше не кажу нічого».Цілком можливо, що чоловік відчував докори сумління за її
розбите кохання, адже першим твором, який він підготував до друку на посаді
редактора «Літературно-наукового вісника», була саме новела «Valse mélancolique».
      Ольгу та її героїню Софію поєднує не лише трагічне, нерозділене кохання, але
й надзвичайна любов до музики. У сім’ї Ольги Кобилянської дуже любили музику,
тому вже у вісім років письменниця,            займаючись лише два місяці, змогла освоїти
фортепіано й грати мелодії на слух. Письменниця була дуже обдаровано музично.
Серед музичних інструментів, якими вона володіла, можна виокремити фортепіано,
дримбу та цитру. Улюбленим композитором Ольги був Фредерик Шопен.                              Також
вона захоплювалася творчістю            Моцарта, Мендельсона, Бетховена тощо. Музика
мала важливу роль у подальшому творчому розвитку молодої письменниці.

                                  Характеристика персонажів

Головні герої: Марта, Ганна, Софія.

      Марта    –  майбутня вчителька.         «Вчилася музики, і язиків, і прерізних робіт
ручних, ба – і все інше, що лише можна було, забирала я в себе, щоб стало колись
капіталом і обернулося в хосен. Маєтку я не мала, а життя, вибагливе, мов молода
дівчина, жадало свого»         (Марта    про себе). За характером Марта дуже скромна,
лагідна, ніжна, співчутлива, м’яка. Найбільшою радістю для неї є допомогти іншій
людині, догодити їй; вона часто відчуває бажання «обійняти цілий світ».
      Вона з цікавістю та певним співчуттям вислуховувала «новітні думки», які
висловлювала її подруга Ганна, проте не надто їх поділяла: «Я не була ніяким новітнім
---
                                                 102

типом, не мала жодних претензій до титулу “вибраної істоти”…»                       Марті набагато
ближчі традиційні цінності, які її подруга-художниця якраз відкидала: турбота про
коханого     чоловіка,    про   власних     дітей,   про    господарство,      хоч   і необхідність
розвиватися       духовно,     цінувати      мистецтво      Марта      усвідомлювала:         «Штука
[мистецтво] – то великий чоловік, але я сказала би, що любов                    – більший».     Дуже
влучну й глибоку характеристику Марти висловила її подруга Софія:                          «Ти є вже
вродженою жінкою і матір’ю… Ти – ще неушкоджений новітнім духом тип первісної
жінки, що пригадує нам Аду Каїна або інших женщин з біблії, повних покори й
любові. Але не вихованням виплеканої покори й                 любові, лише покори й любові з
першої руки, з природи! Ти й без науки була б та сама, що тепер. Жертвувала б себе
з напору вродженої доброти, без намислу і без претензій до подяки! Ти – тип тих
тисячок звичайних, невтомно працюючих мурашок, що гинуть без                            нагороди,     а
родяться на те, щоб любов’ю своєю удержувати лад на світі...»
      Прототипом Марти, як можна судити з листа О. Кобилянської до О. Маковея
від 6 травня 1898 року, була близька подруга письменниці Ольга Устиянович                             –
добра й любляча товаришка.

      Ганна – художниця. «Мала двадцять і кілька років, була знімчена полька і брала
своє заняття дуже поважно. Дразлива і химерна, коли малювала, була в щоденнім
житті наймилішою          людиною».      Ганну   дуже любили        й  шанували      товаришки      по
заняттю та професори, називаючи «улюбленицею долі». Ганна мала дуже привабливу
зовнішність:     «Була    гарна   сама    собою.     Ясна,   майже     попеляста      блондинка,      з
правильними рисами і дуже живими блискучими очима. Збудована була прегарно...»
      Дівчина мала дуже сильний характер, відрізнялася неабиякою волелюбністю,
рішуче відстоювала свої своєрідні погляди на життя, при цьому не зважала на те, чи
подобаються ці погляди тим, хто її оточує. Їй притаманна певна зверхність, віра у
свою вищість, адже вона належала до «артистів», тобто митців, яких уважала
«вибраною горсткою суспільності»:«Лише ми одні піддержуємо красу в житті»;«Я –
артистка і живу відповідно артистичним законам…».
      Ганнуся – феміністка, і в розмовах зі своєю подругою Мартою вона багато разів
порушувала тему прав жінок, захищаючи ідею, що жінка не зобов’язана виходити
заміж, народжувати дітей, як того вимагають поширені в суспільстві уявлення, а
натомість може цілком присвятити себе якийсь вищій діяльності, як-от служінню
мистецтву:«Тоді юрба переконається, що незамужня жінка – то не предмет насміху
й  пожалування, лише істота, що розвинулася неподілено. Значить: не будемо,
приміром, жінками чоловіків або матерями, лише самими жінками. Ти розумієш?
Будемо людьми, що не пішли ані в жінки, ані в матері, а розвинулися так вповні… Я
не кажу, що йду саме до того ідеалу. Я живу штукою [мистецтвом], і вона вдоволює
цілковито мою душу; може бути, що й віддамся, не знаю, але коли не віддамся, то
певно не буду застрашеною птахою, що мов цілий світ просить о прощення, що мужа
не має…» Своєрідним є ставлення Ганни до чоловіків:«Вона мала багато поклонників,
але сама не залюблювалася ніколи. Говорить годинами про них, подивляє в них, що
красне, аналізуючи майже всі прикмети їх істот; а проте не чіпається її любов;
противно, обсміває їх не раз, як малих хлопців». Вона називає любов «байкою», для
неї  служіння     мистецтву      набагато     важливіше      за   щастя    в   особистому      житті:
«Заглушити в собі той світ [світ мистецтва], щоб жити лише для одного чоловіка і
для самих дітей? Се неможливо…»
      Хоч    Ганна     мала     досить     складний      характер,      відрізнялася     емоційною
неврівноваженістю,        вибуховістю,     могла    згарячу    наговорити      неприємних       речей
людям, до яких насправді ставилася добре, у ній все ж здебільшого перемагали
---
                                                   103

доброта й співчуття: «Була незвичайно доброго серця: отут в одній хвилі кидалася,
гарячилася      й  змагалася,     а  вже   в  другій    –  була    добра»;    «Належала       до  різних
товариств, не жалувала нічого, а визичуваних товаришкам грошей не приймала
ніколи назад».

       Софія – піаністка. У новелі є досить детальні описи її               зовнішності та вбрання:
«Вона держиться просто… гарна і має смутні очі. Але по фризурі [зачісці]                        можна її
вже певно пізнати. Чешеться цілком antique [по-античному]                       і обвиває голову два
рази вузькою чорною оксамиткою, мов діадемою. Взагалі вона з профілю цілком
type antique [античний тип]. В неї чоло й ніс творять одну лінію…»; «Я не могла бачити
вповні    її лице.    Бачила     лише     темне,    лагідно    лискуче     густе   волосся,     уложене
обережно в грубий вузол, і два рази оксамиткою обвиту голову, і потрохи лице з
профілю. Профіль був у неї справді чисто класичний. Чоло й ніс творили одну м’яку
лінію... Спадисті її рамена надавали їй ціху               [риси]   якоїсь панськості, певності…»
(Марта про Софію, коли побачила її на уроці музичної теорії). Софії притаманні певна
байдужість       до   свого    вбрання,     неохайність,      про   що    свідчать     такі   деталі    як
напіввідірвані ґудзики на пальті та подерті рукавички:«Байдужна на все, мов дерево.
Наприклад, прошу, що то за тип? Вважаєш, яке в неї білля? Гарне і тонке, мов у
графині, а її постіль іще краща. Спить, мов царівна. Коли вмивається, не забуде
ніколи насипати кілька крапель найтоншої парфуми до води, але зате її верхня одіж…
просто - “товпа”! Цікава я, як довго будуть іще гудзики теліпатися коло її пальта, коли
пришиє кусник відорваного від сукні шнура, що наборзі пришпилила шпилькою, і
коли позашиває свої рукавички!» (Ганна про Софію).
       Софія   –  дуже тонка й складна натура, обдарована музикантка.                      «Вона вічно
шукала гармонії. В людях, в їх відчуванні, в їх відносинах до себе і до природи…»
Дівчина була скромна, для неї було важливо не обтяжувати тих, хто її оточує, своєю
присутністю, не заважати їм. Її переповнювали сильні переживання, проте вона
приховувала їх, постійно стримувала себе:                «Була дуже мила в обходженні, легка,
ледве замітна собою, але мовчалива і дуже поважна. Усміх на її устах, що появлявся
лиш рідко, був немов навіки затемнений смутком». Ганна зробила такий висновок
про подругу:«Констатую, що нервова. Лише нервові любуються в таких розривках,
коли душа їх переповнена чуттям. Але, мабуть, вона наложила на свої чуття сильну
упряж. Завсіди спокійна, як мармур…»
       Іноді   в  словах     Софії    проривалися       надзвичайна       пристрасність      її  натури,
екзальтованість:       «Я  понищила       б  усіх   своєю    любов’ю,     діти   й  мужа,    –   сказала
тремтячим голосом, спустивши скоро погляд уділ. – Я не з тих, що вміру люблять!»;
«…що мені один день життя менше або більше! Не боюся смерті! З нею замовкне вся
музика моїх нервів і те, що здавило їх звучність…»
       На долі дівчини позначилося надзвичайно сильне кохання до одного чоловіка,
що    виявився     негідним її:     злякався    її надто    сильних     почуттів    і  втік,  зрадив    її,
одружившись із дочкою багатія. Відтоді в душі Софії щось зламалося, всі свої почуття
вона віддавала лише музиці:            «Більше не любила я нікого в своїм житті. Але воно
добре, – додала, поглянувши повним сіяючим поглядом до другої кімнати, де стояв
її улюблений інструмент,          – бо можу цілу душу віддати резонаторові. І я віддаю її
йому! Коли сяду до нього, находжу рівновагу свого духу, вертає мені гордість і
почуття, що стою високо-високо! Зате й граю йому звуками, яких не почує від нікого,
і буду йому грати до останнього свого віддиху».
       Смерть Софії стала наслідком цілої низки ударів долі. Зрада коханого, смерть
тяжкохворої матері, одруження дядька та його відмова оплатити омріяне навчання
в консерваторії у Відні й нарешті обрив струни на її улюбленому фортепіано                               –
---
                                                  104

«зворушення, яких зазнала, були засильні і наступали заскоро, одне по другім, щоб
їм могла опертися її фізична сила. Побороли її».

Другорядні персонажі: мати та дядько Софії; чоловік, якого Софія кохала; молодий
професор – коханий Марти та ін.

                                        Леся Українка
                                             «Лісова пісня»
                                   Скорочений виклад змісту

Події   відбуваються       в  старезному       лісі  на  Волині,    протягом      року.    Кожна     дія
починається пейзажем, який змінюється відповідно до пори року.

                                             ПЕРША ДІЯ
      П'єса розпочинається з          прологу     —  пейзажу волинського лісу:            «Старезний,
густий,   предковічний ліс на Волині. Посеред лісу простора галява з плакучою
березою і великим прастарим дубом... Саме озеро — тиховодне, вкрите ряскою та
лататтям, але з чистим плесом посередині. Містина вся дика, таємнича, але не
понура — повна ніжної задумливої поліської краси».
      Із лісу на прогалину виходять            дядько Лев       і його племінник        Лукаш. Вони
прийшли до лісу, щоб збудувати тут хату. Але лісові істоти не хочуть, щоб серед
лісу поселились люди. Так,           Русалка    каже:    «Я не терплю солом'яного духу! Я їх
топлю,    щоб    вимити     водою     той   дух   ненавидний.      Залоскочу      тих  патрутнів,     як
прийдуть!» Лісовик (господар лісу) ж говорить Русалці, що                   «давно б уже не стало
сього дуба», якби не дядько Лев, бо він«заклявся на життя, що дуба повік не дасть
рубати».
      У цей час з-за старої розщепленої верби з'являється Мавка. Вона прокинулася
від зимового сну, почувши, як хтось грає на сопілці. Лісовик пояснює їй, що це грав
людський хлопець, племінник дядька Лева на ім’я Лукаш. Мавка хоче зустрітися з
Лукашем, але Лісовик її застерігає:            «Не задивляйся ти на хлопців людських.                Се
лісовим дівчатам небезпечно...»           І ось з'являється Лукаш, хоче з берези наточити
соку, але Мавка підбігає до нього, хапає за руку. Вона говорить, що береза – її сестра,
й сік її — то кров. Лукаша дуже здивувався цим словам.
      З першої ж зустрічі Лукаш і Мавка сподобалися одне одному. Мавку зачаровує
Лукашева гра на сопілці. Від цієї гри в лісі розцвітає пишніше дика троянда, стає
білішим квіт калини, закувала зозуля, заспівав соловейко. Та Мавці чомусь раптом
стало сумно до сліз: мабуть, тому, що день скінчився, а їй не хотілося розлучатися
так швидко з Лукашем. Лукаш їй розповів, що його восени хочуть оженити. Після
цих слів Мавка зажурилася. Лукаш каже, що не знає, з ким має одружитися, що йому
ще не знайшли пари. Перейнявшись довірою до Лукаша, Мавка скаржиться йому на
те, що вона зовсім самотня: «В нас так нема, як у людей,                   —  навіки!» Раптом чути
голос дядька Лева, який кличе Лукаша. Мавка запитує юнака, чи він повернеться.
      Потім описується історія зародження кохання Лукаша й лісової дівчини Мавки.
Вони    таємно зустрічаються, цілуються, обіймаються, стають закоханою парою.
Мавка відчуває себе щасливою. Її подруга Русалка                   заздрить їй, мріє занапастити
Лукаша. Вона підмовляє Потерчат (злих духів, що з’являються у вигляді вогників)
---
                                                   105

заманити Лукаша, щоб він утонув у болоті. Вони намагаються виконати цей лихий
план, і Лукаш ледь не тоне, проте Мавка вчасно приходить на допомогу й рятує
коханого.

                                               ДРУГА ДІЯ
        Пізнє літо.    Де-не-де вже з’являється осіння позолота. Біля озера оселилися
люди, внесли в лісову сторону свої звичаї, гамір. Лукаш виходить із лісу з сопілкою,
а  його    мати   йому дорікає, що він усе грає, а               робота стоїть. Матері потрібна
помічниця — невістка, та про Мавку вона не хоче й чути, бо це «відьомське кодло».
       Мати каже Лукашеві про Мавку:                «Одчепися      з такою поміччю! Потрібні ті
квітки! Та ж я не маю у себе в хаті дівки на виданню... Йому квітки та співи в
голові!» Коли на подвір'ї з'являється Мавка, мати Лукаша їй каже, що не слід дівці
так    чіплятися     до    парубка,     але    лісовій    красуні     ці  людські      міркування      не
зрозумілі: «Мені ніхто такого не казав». Лише               дядько Лев заступається за Мавку,
говорить, щоб Лукашева мати не обзивала її відьмою, бо «відьми живуть на селі, а
не в лісі». Лев каже:      «Що лісове, то не погане, сестро,—усякі скарби з лісу йдуть... З
таких дівок бувають люди, от що!»
       Виходить з хати Мавка, перевдягнена у сільський одяг, її волосся зачесане у дві
коси й укладене віночком навколо голови... Мати дає їй серпа й посилає жати. Проте
з жита виринає        Русалка Польова         і благає «сестрицю» не губити її красу. Щоб
допомогти їй, Мавка врізає собі руку серпом, а Русалка Польова дякує їй за це і
зникає.
       На полі з'являються мати Лукаша й «молода повновида молодиця» (Килина).
Побачивши, що Мавка нічого не зробила, мати стала її лаяти. Незабаром приходить
Лукаш і починає допомагати молодиці, яка заходилася жати. Лукаш із молодицею
жнуть і в'яжуть снопи швидко, вправно. Робота підходить до кінця, мати кличе їх
обідати. Трохи не дов'язавши снопів, Лукаш просить Мавку зробити це, але вона
відмовляється. Мавка каже Лукашеві, щоб та жінка (Килина) більше не приходила в
ліс, бо вона лукава, лиха, «хижа, наче рись». Парубкові не подобаються її слова, і він
відповідає     їй,  що    й  сам   може     перебратися       з  лісу  на   село. Хлопець       дов'язує
останнього снопа і йде до хати. Мавка сіла в борозні і похилилась у смутній задумі.
       З хати виходять мати, Килина і Лукаш. Мати наказує Лукашеві провести
молодицю додому, бо вже звечоріло, і він охоче погоджується. На Мавку ніхто не
звертає уваги. Вона підводиться і тихою втомленою ходою йде до озера, сідає на
похилену вербу й тихо плаче. Дрібний дощик густою сіткою заволікає галявину, хату
й гай.
       Сили природи співчувають            Мавці:«Мавка знов похилилась, довгі чорні коси
упали до землі. Починається вітер і жене сиві хмари, а вкупі з ними чорні ключі
пташині, що відлітають у вирій». Мавка просить Лісовика допомогти їй знов стати
такою, як була: «То дай мені святкові шати, діду! Я буду знов, як лісова царівна, і
щастя упаде мені до ніг, благаючи моєї ласки!» Лісовик розкриває свою кирею і
дістає з-під неї пишну, гаптовану золотом багряницю і срібний серпанок. Він надіває
багряницю на Мавку, яка квітчається віночком з червоних китиць калини і схиляється
перед ним. Лісовик накидає їй на голову срібний серпанок.
       З лісу вибігає Перелесник – веселий та енергійний лісовий хлопець, закоханий
у Мавку. Він підхоплює Мавку і кружляє її у вирі прудкого танцю. Срібний серпанок
на ній звився вгору, чорні коси розмаялись і змішалися з вогнистими кучерями
Перелесника. Танок стає шаленим, Мавка благає відпустити її, та він на це не зважає
і мчить лісову красуню в танці…
---
                                                   106

       Раптом     з-під   землі    з'являється    широке,      страшне,     темне    Марище       (злий
дух). Перелесник кинувся геть і зник             у лісі. Марище умовляє Мавку піти з ним в
незнаний далекий край: там, під землею, тиша, спокій,                      «ні дерево, ні зілля не
шелестить, не навіває мрій».
       У лісі чується шелест людської ходи. Мавка каже:               «Ось той іде, що дав мені ту
муку! Зникай, Маро! Іде моя           надія!» З лісу виходить Лукаш, а назустріч йому йде
Мавка. Вона дуже бліда, хоч у яскравому одязі. Лукаш, побачивши її, каже:                          «Яка
страшна!     Чого    ти   з  мене    хочеш?»     Він   одразу     поспішає     до   хати   і  говорить
матері:«Готуйте, мамо, хліб для старостів, — я завтра засилаюсь до Килини!» (тобто
збирається свататися до Килини). Почувши ці слова, Мавка зриває з себе багряницю
і у відчаї звертається до Марища:           «Бери мене! Я хочу забуття!» Марище підхоплює
її, накидає на неї чорну кирею, і обоє зникають під землею.

                                                 ТРЕТЯ ДІЯ
       Хмарна, вітряна осіння ніч. Останній жовтий відблиск місяця гасне в хаосі
голого верховіття. Раптом все покривається протяглим сумним вовчим виттям, що
розлягається все дужче, дужче і враз обривається. Настає тиша. Починається хворе
світання пізньої осені.
       Біля Лукашевої хати чорніє якась постать — це Мавка. Вона в чорному одязі,
але на грудях у неї червоний пучечок калини. З лісу виходить Лісовик у сірій свиті і
в шапці з вовчого хутра. Він здивований, що Мавка тут, що її відпустив назад «Той,
що в скелі сидить» (злий дух, що покарав Мавку за те, що вона порушила лісовий
закон, покохавши людину). Мавка зізналася, що її звільнив Лісовик, коли помстився
Лукашеві, перетворивши його на вовкулаку. Лісовик питає:«Ту помсту ти злочином
називаєш, ту справедливу помсту, що завдав я зрадливому коханцеві твоєму? Хіба
ж то не по правді, що дізнав він самотнього несвітського одчаю, блукаючи в подобі
вовчій лісом? Авжеж! Тепер він вовкулака дикий! Хай скавучить, нехай голосить, виє,
хай прагне крові людської,          —   не вгасить своєї муки злої!» Мавка відповіла:               «Не
радій, бо я його порятувала. В серці знайшла я теє слово чарівне, що й озвірілих в
люди повертає». Мавка не змогла жити там, у кам'яній печері, коли до неї дійшло те
протяжне виття. Вона прокинулась і              збагнула, що забуття не суджено їй. Силою
чарівного     слова   Мавка     врятувала     Лукаша,     повернувши       йому    людську     подобу.
Сповнений туги і каяття, він кинувся в байрак терновий і зник із очей.
       …Під вікном чути, як Лукашева мати лається з Килиною, докоряючи невістці,
що та так довго спить, а ще у її корови так мало молока, а сама вона погана
господиня. Мавка ж, як тінь, блукає коло хати Лукашевої, сподіваючись на зустріч із
коханим. Килина побігла по воду і, повертаючись назад, побачила близько дверей
постать Мавки. Вона запитує суперницю, чого та прийшла. Мавка сказала Килині
глузливо:«Стою та дивлюся, які ви щасливі». Тоді Килина гнівно вигукнула:«А щоб
ти стояла у чуді та в диві!» Почувши це, Мавка перетворюється раптом на вербу з
сухим листям та плакучим гіллям.
       З  лісу    виходить      Лукаш,     худий,     з   довгим     волоссям,      без    свити,    без
шапки. Килина, яка спершу зраділа чоловікові, за хвилину накинулась на нього,
дорікаючи за те, що він десь «тягався, волочився», обізвала п'яницею. Лукаш їй так
само грубо відповідав:«Мовчи! Не скигли!» На запитання Лукаша, куди подівся
дядьків дуб, від якого лишився тільки пеньок, жінка відповіла, що продала його
купцям, аби не вмерти з голоду.
       Із хати вибігає мати, обіймає сина, хоч він холодно сприймає це                       вітання, і
скаржиться на тяжке          життя з «отою відьмою»            —   Килиною. У відповіді Лукаша
---
                                                  107

звучать гіркий докір і сумна іронія:«І та вже відьма? Ба, то вже судилось відьомською
свекрухою вам бути. Та хто ж вам винен? Ви ж її хотіли».
      До них підходить хлопчик (син Лукаша від Килини), з сопілкою, зробленою з
верби, на яку перетворилася Мавка, просить Лукаша заграти на ній. Той спочатку
відмовляється, але потім починає грати: спершу тихенько, далі голосніше, заводить
ту веснянку, що колись грав Мавці. Сопілка раптом починає промовляти людським
голосом. Лукаш дуже дивується і питає Килину, що то за верба така. Килина
каже:   «Та відчепися, звідки маю знати? Я з кодлом лісовим не накладаю так, як твій
рід! Зрубай її, як хочеш, хіба я бороню? Ось на й сокиру».
      Лукаш, узявши сокиру, підійшов до верби, ударив раз по стовбуру, вона
схитнулась і зашелестіла сухим листом. Він замахнувся вдруге — і опустив руки:«Ні,
руки не здіймаються, не можу... чогось за серце стисло...» Тоді Килина вихоплює від
Лукаша сокиру і широко замахується на вербу. В цю мить з неба вогненним змієм-
метеором злітає Перелесник і обіймає вербу (щоб урятувати Мавку). Верба раптом
спалахує вогнем. Досягнувши верховіття, вогонь перекидається й на хату, солом'яна
стріха займається, пожежа швидко охоплює хату. Мати з Килиною метушаться,
вихоплюючи з вогню все, що тільки можна вихопити, й разом із речами виносять
Злиднів (злих духів, що хотіли погубити Килину та її дітей).
      Один лише Лукаш стоїть нерухомо. Килина просить чоловіка кинути ліс і
повернутися в село, та Лукаш не погоджується на це. Жінка пішла геть.
       Аж тут з-за берези виходить біла, легка, прозора постать, що обличчям
нагадує Мавку, і схиляється над Лукашем. Мавка каже:«Заграй, заграй, дай голос
мому серцю! Воно ж одно лишилося від мене». Мавка пробачає Лукаша, хоч він
визнає, що це він її занапастив:          «Ні, милий, ти душу дав мені, як гострий ніж дає
вербовій тихій гілці голос».
      Закінчується драма-феєрія ремаркою, що сприймається як поетичний твір, як
вірш у прозі:«Лукаш починає грати. Спочатку гра його сумна, як зимовий вітер, як
жаль про щось загублене і незабутнє, але хутко переможний спів кохання покриває
тугу. Як міниться туга, так міниться зима навколо: береза шелестить кучерявим
листом, весняні гуки озиваються в заквітлім гаю, тьмяний зимовий день зміняється в
ясну, місячну весняну ніч. Мавка спалахує раптом давньою красою у зорянім вінці.
Лукаш кидається до неї з покликом щастя.
      Білий цвіт закриває закохану пару, а згодом переходить у заметіль. Коли
завірюха ущухла, ми знову бачимо Лукаша, що сидить сам, прихилившись до берези.
На вустах щаслива усмішка, очі заплющені. Сніг, ніби шапкою, нависає над його
головою і падає, падає без кінця...»

                                          Стислий аналіз твору

Справжнє ім’я автора – Лариса Петрівна Косач.

Жанр:    драма-феєрія.      Драма-феєрія       (від франц. fée      —   фея)  –  один із жанрових
різновидів     драми,    якому     властивий      фантастично-казковий          сюжет,     неймовірні
перетворення. У       такій драмі поряд з людьми виступають створені їхньою уявою
фантастичні      істоти.    «Лісова    пісня»   —   нова    жанрова     форма,     створена     Лесею
Українкою,     проблемна       філософська      драматична       поема,    де   поетизовано       красу
людських взаємин, потяг до щастя, силу великого кохання.

Історія написання: Леся Українка написала цей твір всього лише за три тижні у місті
Кутаїсі,  що на Кавказі. Вона тяжко сумувала за Батьківщиною, крім того, знову
---
                                                  108

загострилася її хвороба. У листі до матері Леся Українка зазначала, що «Лісова пісня»
з’явилася в результаті спогаду про дитинство, проведене на Волині, коли її навіки
зачарував образ лісової русалки: «Мені здається, що я просто згадала наші ліси та
затужила за ними».

Особливості композиції:         Найхарактернішою особливістю композиції є органічне
переплетення життя двох світів: природи й людини. Лісові істоти олюднені, вони
живуть і діють, розмовляють, як люди. У них своє розуміння добра і зла, їх наділено
певними рисами вдачі за аналогією до людських.                  Драма складається з прологу й
трьох дій, співвіднесених з різними порами року (весна, літо, осінь), із зародженням,
розвитком і згасанням інтимних почуттів і переживань Мавки та Лукаша.
      Зав’язка: дитина лісу Мавка, розбуджена голосом сопілки сільського парубка
Лукаша, прокидається від зимового сну.
      Розвиток      дії:  з’являється    молодиця       Килина     —   втілення    бездуховності       й
моральної обмеженості. Вона в усьому протистоїть Мавці — уособленню любові й
краси. Коли Лукаш зраджує кохану і сватає Килину, охоплена відчаєм Мавка втрачає
бажання      жити    й   добровільно      погоджується       покинути      цей   світ,  зникнути      «у
підземеллі темного Марища» — «Того, що в скалі сидить».
      Кульмінація:      розлючена Килина хоче зрубати Вербу-Мавку, але Перелесник
(дух вогню) запалює Вербу, а з нею згоряє все господарство.
      Розв’язка:     Мати    й  Килина     повертаються       в  село,   а  Лукаш     залишається      в
зимовому лісі разом із привидом Мавки і поступово замерзає з усмішкою на вустах.

Основна думка        —   світ урятує     краса.   Краса,   яка   виявляється     у  високій,    світлій
духовності людини, у її гармонії з природою, у жертовній любові й здатності
прощати. Така краса очищає й відроджує людину та світ.

Проблематика:
-Людина та природа. Леся Українка розглядає природу як більш гармонійний світ,
аніж людський, а отже, саме наближення людини до природи, на погляд авторки, є
орієнтиром на шляху до ідеалу, способом самовдосконалення.
- Людина й мистецтво. Леся Українка переконує, що справжнє мистецтво може
породжувати лише чиста, світла душа; саме спроможність до мистецької творчості
є найпевнішою ознакою такої душі. Критерії, сутність, а отже, і мета мистецтва — у
його здатності оживляти, вдосконалювати світ і людину, сіяти в людській душі
любов. Пригадаймо: від Лукашевої гри на сопілці розвивається, зеленіє, зацвітає все
в лісі, прокидається Мавка, і саме ця мелодія пробуджує в ній кохання.
- Шляхи подолання зла. У цьому творі авторка, власне, пропонує єдиний шлях                            —
християнське       прощення,       відповідь     добром      на    зло.   Зазнавши       від   Лукаша
смертельного болю, Мавка все одно милосердна до нього, рятує і дає йому шанс
духовного відродження. Мавка зауважує прекрасну, світлу сутність Лукашевого
єства, про яку він і сам не здогадується. Саме тому любить його і жаліє тоді, коли він
не може«своїм життям до себе дорівнятись».
- Сила кохання.      Сторінки, де змальовано кохання Мавки й Лукаша, найсвітліші в
драмі та й у всій творчості Лесі Українки. Лише покохавши одне одного, герої стають
по-справжньому щасливими, власне, тоді починають жити. Зіставляючи два різко
протилежні образи Мавки й Килини, авторка наголошує, що не кожен здатен
кохати. Кохання — це постійна готовність до самопожертви заради коханої людини,
це щонайтонше відчуття її душі, це вбачання сенсу свого життя в її щасті.
---
                                                  109

- Трагедія зради самого себе.            Лукаш має чисту, світлу, прекрасну душу                 —  це
символізує його білий полотняний одяг у першій дії. Такою приходить у світ кожна
людина. Потім хлопець зраджує              свою чистоту й перетворюється на вовкулаку.
Таким чином, зраджуючи духовне в собі, людина стає моторошною потворою.
-Самознищення зла. Нещасними матір Лукаша й Килина роблять самі ж себе. Їхній
егоїзм, невситима жадібність і лють отруюють їхнє життя та все довкола. Всі їхні
інтереси скеровані на         придбання статків. Однак вони не розживаються, а все
бідніють, бо багатство для них — не засіб, а мета.

                               Характеристика основних персонажів

Головні персонажі: 1) волинські селяни:молодий хлопець Лукаш, його дядько Лев,
мати    Лукаша,    молодиця       Килина.    2)  лісове   царство:     Мавка,   Лісовик,    Водяник,
Перелесник, Русалка;        другорядні персонажі:        Той, що греблі рве; Той, що в скалі
сидить; Русалка Польова, Пропасниця, Потерчата, Куць, Злидні.

                             Основні герої, їх цитатна характеристика

                                                Люди

      Лукаш — зовсім молодий хлопець. Його зовнішність та одяг                      у творі описано
детально:    «Дуже молодий хлопець, гарний, чорнобривий, стрункий, в очах ще є
щось дитяче; убраний так само в полотняну одежу, тільки з тоншого полотна;
сорочка випущена… підперезана червоним поясом, коло коміра і на чохлах червоні
застіжки; свити      він не має, на голові бриль, на поясі ножик і ківшик з лика на
мотузку».
      Він людина, тому й по-людському розуміє любов як потаємне незбагненне
почуття. А для Мавки, як і решти лісових створінь, це цілком природний стан. Проте
її любов до Лукаша зовсім не подібна на легкодумні залицяння з Перелесником, які
вона знала до цього. Не подібна її любов і на почуття самого Лукаша:
      «Л у к а ш
      Чудна у тебе мова, але якось так добре слухати… Що ж ти мовчиш?
Розгнівалась?
      М а в к а
      Я слухаю тебе… твого кохання…
      Л у к а ш
      Нащо так? Аж страшно, як ти очима в душу зазираєш…
      Я так не можу! Говори, жартуй, питай мене, кажи, що любиш, смійся…»
      Звичайний сільський хлопчина й не здогадується, які сили пробудило кохання
в лісовій істоті, яке «огнисте диво» оновлення вона пережила. Лукаш не цінує «душі
своєї цвіту», не знає, які дива може творити тихий голос його сопілки. Щедрі
поклади поезії й краси в його душі вкриті шаром буденщини, черствого житейського
практицизму. Його внутрішнє багатство явилося Мавці весняної місячної ночі, але
сам Лукаш і занедбав його під стріхою хати, під впливом меркантильної матері й
Килини.

      Дядько Лукаша – Лев –«уже старий чоловік, поважний і дуже добрий з виду;
по-поліському довге волосся білими хвилями спускається на плечі з-під сивої
повстяної шапки-рогатки; убраний… у полотняну одежу і в ясно-сиву, майже білу
свиту; на ногах постоли, в руках кловня, коло пояса на ремінці ножик, через плече
---
                                                  110

виплетений з лика кошіль (торба)на широкому ремені». Образ дядька Лева – один
із найбільш позитивних серед           людських персонажів твору. Він знав ціну краси й
гармонійного співіснування людини з природою, добре знав і те, що протиставити
себе природі, знехтувати її закони           — значить     підрубати гілку, на якій сидиш. Він
дбайливо ставився до лісу, із симпатією             – до Мавки та інших лісових істот. Таке
ставлення до природи дядько Лев виховував і у свого небожа Лукаша.

      Негативні людські персонажі. Леся Українка майстерно створила характери
Килини й матері Лукаша. Це досить типові образи жінок, утомлених тяжкою
працею по       господарству.      Лукашевій матері        потрібна     роботяща      невістка, а    не
мрійлива Мавка, яка сприймає природу як живу істоту. Мати                       настільки душевно
згрубіла, що не помічає навіть Мавчиної вроди, а згадує про її чесноти лише тоді,
коли«лукава, як видра, хижа, наче рись» Килина демонструє свою справжню натуру.
      Килина     –  духовний антипод Мавки, занадто меркантильна й приземлена
жінка. Зовнішній вигляд Килини описано детально:«Молода повновида молодиця,
у червоній хустці з торочками, у бурячковій спідниці, дрібно та рівно зафалдованій,
так само зафалдований і зелений фартух з нашитими на ньому білими, червоними
та білими стяжками… намисто дзвонить дукачами на білій пухкій шиї, міцна крайка
тісно перетягає стан і від того кругла, заживна постать здається ще розкішнішою».
Для вульгарної та обмеженої Килини чи не найбільший життєвий скарб — «корова
турського заводу» (тобто багатство й добре влаштований побут). Вона в житті так і
не зазнала справжнього щастя, так і не збагнула, що духовно не перемогла Мавку.

                                 Лісове царство, міфічні істоти

      Лісова дівчина Мавка. Зовнішність Мавки описано досить побіжно:«В ясно-
зеленій    одежі,    з розпущеними        чорними,      з зеленим      полиском,     косами…»;      «Як
дівчина… ба ні, хутчій як панна, бо й руки білі, і сама тоненька, і якось так убрана не
по-наськи…»
      Без сумніву, це ідеалізований і           сильний образ: лісова красуня намагається
наблизити дійсність до мрії, на шляху до щастя її ніщо не може зупинити. Вона без
жалю покинула заради «людського хлопця» лісові хащі й могла б знайти з людьми
спільну мову,     якби всі вони були такими мудрими, як                дядько Лев. Та Лукаш не
встигає перейнятися дядьковою наукою: напровесні приходять вони із далекого
села в ліс, а вже восени дядько Лев помирає. Господарство прибирає до своїх рук
дріб’язкова Лукашева мати, а згодом до неї приєднується й достойна її невістка.
      Мавка ж принесла в Лукашеву хату не тільки красу: з нею прийшла до лісової
господи прихильність природи й достаток («Як вона глядить корів, то більш дають
набілу»). Однак Лукаш не зміг відстояти своє кохання, не зміг«своїм життям до себе
дорівнятись». Його перемогла сіра буденщина із захланною й обмеженою матір’ю.
А зрада Лукаша почалася з того моменту, коли поріг його хати переступила Килина.

      Лісовик –     «малий, бородатий дідок, меткий рухами, поважний обличчям; у
брунатному вбранні барви кори, у волохатій шапці з куниці».                      Голова духів лісу,
оберігає лісовий світ. Насторожено й суворо, проте справедливо ставиться до світу
людей, застерігає Мавку, щоб вона трималася подалі від цього світу, оскільки знає,
що люди загалом підступні та зрадливі.

      Перелесник       –  «гарний     хлопець     у  червоній     одежі,   з  червонястим,      буйно
розвіяним,     як  вітер,   волоссям,    з  чорними      бровами,     з  блискучими      очима».     Це
---
                                                  111

надзвичайно енергійний, жвавий, веселий лісовий хлопець, закоханий у Мавку, він
допомагає їй у скрутні хвилини, намагається врятувати її життя.

      Вороже до світу людей налаштовані представники водного світу – Водяник та
Русалка. Водяник – «Він древній, сивий дід, довге волосся і довга біла борода всуміш
з баговинням звисають аж по пояс. Шати на ньому – барви мулу, на голові корона із
стулок черепашки. Голос глухий, але дужий». Водяник – це суворий дух води, він
стежить за порядком та не любить зазіхання з боку чужинців.
      Русалка – подруга Мавки, проте має зовсім інший характер. Вона заздріслива,
підступна та лиха. Заздрить щастю Мавки й мріє погубити її коханого Лукаша, бажає
йому смерті. Легковажна та грайлива: «Русалка випливає і знадливо всміхається,
радісно    складаючи долоні. На ній два вінки               –  один більший, зелений, другий
маленький, як коронка, перловий, з-під нього спадає серпанок».

      «Той, що греблі рве» –«молодий, дуже білявий, синьоокий, з буйними і разом
плавкими рухами; одежа на йому міниться барвами, від каламутно-жовтої до ясно-
блакитної, і поблискує гострими злотистими іскрами».                    Це жвавий та енергійний
водний хлопець з занадто бурхливою та непередбачуваною поведінкою.

      Русалка Польова –«зелена одіж на їй просвічує де-не-де крізь плащ золотого
волосся, що вкриває всю її невеличку постать; на голові синій вінок з волошок, у
волоссі заплутались рожеві квітки, ромен, березка». Подруга Мавки. Має ніжний та
лагідний     характер.     Благає    Мавку    зупинити      Лукаша,     коли    той   починає    жати
пшеницю в полі, бо це завдає їй болю.

      «Той, що в скелі сидить» –«страшне Марище», злий та лихий дух підземелля,
який карає неслухняних лісових істот за зраду місцевих законів (так, він ув’язнює
Мавку за те, що вона кохалася з людським хлопцем).

                                            11 клас
                                    Микола Хвильовий
                                      Новела «Я (Романтика»)
                                           Коротко про автора

Справжнє ім’я –Микола Григорович Фітільов.
- Письменник, засновник Вільної академії пролетарської літератури (ВАПЛІТЕ).
- Ініціатор літературної дискусії 1925-1928 рр. (автор закликів «Геть від Москви!»,
Дайош психологічну Європу!»)
- Представник літературної течії «романтика вітаїзму».

                                            Короткий переказ

                                                                     Присвята - ЦВІТОВІ ЯБЛУНІ

                                          [Ліричний заспів]
---
                                                  112

      З далекого туману, з тихих озер загірної комуни шелестить шелест: то йде
Марія.
          ...Я одкидаю вії і згадую...        воістину моя мати        —   втілений прообраз тієї
надзвичайної Марії, що стоїть на гранях невідомих віків. Моя мати — наївність, тиха
жура і добрість безмежна.          І мій неможливий біль, і моя незносна мука тепліють у
лампаді фанатизму перед цим прекрасним печальним образом.
          Мати каже, що я (її м'ятежний син) зовсім замучив себе... Тоді я беру її милу
сиву голову і кладу на свої груди. За вікном ідуть росяні ранки і падають перламутри.
Але минають ночі, шелестять вечори біля тополь і відходять у безвість літа, моя
буйна юність. Природа томиться в передгроззі. А втім, чути ще й інший гул — глуха
канонада. Насуваються дві грози.

                                                       I
      [У будинку розстріляного шляхтича засідає «чорний трибунал комуни» у
складі головного героя («Я») - голови цього трибуналу, а також доктора Тагабата,
Андрюші та дегенерата. Це – надзвичайна революційна комісія комуністів (чека),
яка виносить вироки усім «ворогам революції». Ця комісія ухвалює один і той самий
вирок: «Розстрілять». Увечері «Я» повертається додому, і там його мати, добра
жінка з біблійним ім’ям Марія, намагається заспокоїти душу свого «м’ятежного
сина», який переживає через скоєне].
      Атака     за  атакою.    Шалено      напирають       ворожі    полки.    І  мої   мислі    —   до
неможливості натягнутий дріт.
      День і ніч я пропадаю в «чека».            Наше помешкання          —   палац розстріляного
шляхтича.     Химерні портьєри, древні візерунки, портрети княжої фамілії —                     все це
дивиться на мене з усіх боків мого випадкового кабінету.
       Я бандит     —  за одною термінологією, інсургент             —  за другою, просто і ясно
дивлюся на княжі портрети, і в моїй душі нема й не буде гніву, бо я — чекист, але і
людина. Темної ночі в моєму надзвичайному кабінеті збираються мої товариші. Це
чорний        трибунал        комуни. Моїх         товаришів        легко      пізнати:        доктор
Тагабат,    Андрюша, третій — дегенерат (вірний вартовий на чатах).
      Я:  — Увага! На порядку денному діло крамаря ікс!
         У доктора      Тагабата    біла   лисина    і надто високий        лоб.   У дегенерата       —
низенький лоб, чорна копа розкуйовдженого волосся і приплюснутий ніс. Він мені
нагадує каторжника і не раз, мабуть, мусив стояти у відділі кримінальної хроніки.
         Андрюша сидить праворуч із розгубленим обличчям. Ревком призначив його
сюди,    в  «чека»   проти    його    кволої    волі.  Коли    треба    розписатися      під  темною
постановою      —   «розстрілять», Андрюша завжди мнеться й розписується якимось
химерним хвостиком, а не пише своє прізвище.
      Я: — Діло все. Докторе Тагабате, як ви гадаєте?
      Доктор (динамічно): — Розстрілять!
      Андрюша переляканий, мнеться, потім непевним голосом говорить,                            що він
згодний. Доктор хрипло регочеться. Так було завжди, але на цей раз і я здригаюсь.
Переді мною підводиться образ моєї матері...
      — ...«Розстрілять»???
      І мати тихо, зажурено дивиться на мене.
      Андрюша нервово переходить із місця на місце і все поривається сказати, що
так не чесно, що так комунари не роблять. Ах, який він чудний, цей комунар
Андрюша!
      Але коли Тагабат чітко підписався під постановою                   —   «розстрілять»     —  мене
раптово взяла розпука. Цей доктор із широким лобом і білою лисиною, з холодним
---
                                                  113

розумом і з каменем замість серця, — це ж він і мій безвихідний хазяїн, мій звірячий
інстинкт. І я, главковерх чорного трибуналу комуни,                  —  нікчема    в його руках, яка
віддалася на волю хижої стихії.
      ...Свічі танули. До розстрілу присуджено — шість! На цю ніч досить!
      …Я гублюся в переулках. Нарешті потрапляю до домика, де живе моя мати, де
пахне м'ятою. Мати не спить. Вона підходить до мене, бере моє стомлене обличчя
в долоні, схиляє свою голову на мої груди. Каже, що я зовсім замучив себе. Потім
зажурено стає біля образу Марії.
       —   Кому потрібні мої переживання? Я справжній комунар! Невже я не маю
права відпочити одну хвилину?
      Перед лампадою, як різьблення, стоїть моя зажурена мати. А мою голову
гладить тихий голубий сон.

                                                       II
      [Андрюша, слабкодухий член трибуналу, просить головного героя відпустити
його на фронт, щоби він не плямував свої руки кров’ю засуджених, проте «Я»
безжальний. Розглядається чергова справа.                 Цього разу це справа черниць, яких
звинувачують       у  антиреволюційній         агітації.  Герой    радіє    через   їхню    майбутню
страту, проте раптом упізнає в їхньому натовпі свою матір. Герой розгублений,
проте жорстокий доктор Тагабат наполягає, щоб він, аби                          довести відданість
революційній справі, розправився і з мамою, як зумів розправитися з іншими].
      Наші назад: з позиції на позицію. На фронті — паніка, в тилу — теж. Через два
дні я й сам кинусь у гарматний гул. Мій батальйон на підбір: це юні фанатики
комуни. Але зараз я не менше потрібний тут. Ідуть глухі нарікання, може спалахнути
бунт.   Так: будуть сотні розстрілів, і я остаточно збиваюся з ніг!
      Я входжу в княжий маєток. Доктор Тагабат і вартовий п'ють вино. Андрюша
похмурий сидить у кутку. Звертається до мене:
          —  Слухай, друже! Одпусти мене! На фронт! Я більше не можу тут.
       В мені раптом спалахнула злість. Він не може? Він хоче бути подалі від цього
чорного брудного діла? Хоче бути невинним, як голуб, віддає мені «своє право»
купатися в калюжах крові? Кричу, що коли він ще раз про це скаже, то негайно
розстріляю.
      …Увійшов дегенерат і сказав, що треба розібрати позачергову справу. Привели
черниць, які на ринку вели одверту агітацію проти комуни. Я входив у роль, був в
екстазі. Я гадаю, що в такім стані фанатики йшли на священну війну.
      —   Ведіть!
      В кабінет ввалився цілий натовп черниць. Я стояв одвернувшись і смакував: всіх
їх через дві години не буде!            Я рішуче повертаюсь і хочу сказати безвихідне:
    —  Роз—стрі—лять!,       —  але вертаюся і бачу — прямо переді мною стоїть моя мати,
моя печальна мати з очима Марії.
      Я в тривозі метнувся — чи не галюцинація? І чую з натовпу зажурене: «Сину!
Мій м'ятежний сину!»          Мені погано, я схопився за крісло і похилився. Але в той
момент мене оглушив регіт доктора Тагабата:
      —   «Мамо»?! Ах ти, чортова кукло!.. «Мамо»?! Ти, зраднику комуни! Зумій
розправитися і з «мамою», як умів розправлятися з іншими.
      ...Я остовпів. Стояв блідий перед мовчазним натовпом черниць, як зацькований
вовк. Так! — схопили нарешті й другий кінець моєї душі! Вже не піду я на край города
злочинно ховати себе. Я маю тепер одне тільки право:
      —   Нікому, ніколи й нічого не говорити, як розкололось моє власне «я». І я
голови не загубив. Що я мушу робити? Невже я покину чати й ганебно зраджу
---
                                                   114

комуну?
    Здавив щелепи і кинув різко: «Всіх у підвал. Я зараз буду тут». Не встиг я цього
промовити, як кабінет знову задрижав від реготу. Тоді я повернувся до доктора й
чітко спитав його, чи не хоче й він в штаб Духоніна разом ...з цією сволоччю? Мовчки
вийшов з кабінету і пішов містом, мов п'яний, в нікуди.

                                                       III
       [Андрюша вмовляє героя дозволити відпустити його                        матір, але той удає
байдужість. За містом засуджених черниць ведуть на розстріл, серед них – і мати
героя. Щоб довести відданість революції, примарному                      ідеалу «загірної комуни»,
герой власноруч із маузера застрелює власну матір. Потім підбігає до її мертвого
тіла, цілує в лоб і повертається до своїх].
       Це були неможливі хвилини. Це була мука. Але я знав, як зроблю. Я мушу бути
послідовним!       І цілу   ніч  розбирав      діла.  Тоді   на   протязі    кількох    темних    годин
періодично спалахували короткі й чіткі постріли: я виконував свої обов'язки перед
революцією. І не моя вина, що образ матері не покидав мене в цю ніч ні на хвилину.
       ...В обід прийшов Андрюша й кинув похмуро:
       — Слухай! Дозволь її випустить!
       Я: — Кого?
       — Твою матір!
       Я мовчу, потім починаю реготати і грубо кричу йому: «Провалівай!» Андрюша
зблід. Він не розуміє, навіщо ця безглузда звіряча жорстокість. І нічого не бачить за
моїм холодним дерев'яним обличчям.
       Сонце     зійшло.    Конає    вечір. Різко    кажу    доктору:     «Через     годину     я  мушу
ліквідувати останню партію засуджених. Я мушу прийняти отряд». Тоді він іронічно
й байдуже:« Ну і що ж? Добре!» Я хвилююсь, але доктор єхидно дивиться на мене —
це ж у цій партії засуджених моя мати. Не витримую й шаленію, кричу, щоб не
жартував      зі мною.     Але   голос    зривається,     і я  раптом     почуваю     себе    жалким     і
нікчемним.
       Вартовий увійшов і доповів, що партію привели, розстріл призначений за
містом.
          …Я ніколи не забуду цієї мовчазної процесії — темного натовпу на розстріл.
За всю дорогу жодна з черниць не вимовила й слова. Я йшов по дорозі, як тоді — в
нікуди, а збоку брели сторожі моєї душі: доктор і дегенерат.
          Матері не бачив у натовпі, але відчував: пахне м'ята. Я гладив її милу голову
з нальотом сріблястої сивини.
          Але раптом переді мною виростала загірна даль. Тоді мені знову до болю
хотілося впасти на коліна й молитовно дивитися на волохатий силует чорного
трибуналу комуни.           Я раптом     відкинувся: що це? Галюцинація? Невже це голос
моєї матері?
           Невже я веду її на розстріл? Так, це була дійсність. Дійсність, як зграя
голодних      вовків.   Але   й  єдина    дорога     «до   загірних    озер   невідомої     прекрасної
комуни».
       Мовчазна процесія підходила до бору. До мене підійшов доктор, поклав руку
на плече і сказав: «Ваша мати там! Робіть, що хочете!»
           Я подивився       —  з натовпу виділилася постать і тихо самотньо пішла на
узлісся. ...Я вийняв з кобури мавзера й поспішно пішов до самотньої постаті. І тоді ж,
пам'ятаю, спалахнули короткі вогні: так кінчали з черницями.
---
                                                   115

         Збоку вдарив у тривогу наш панцерник. Метнувся вогонь. Напирають ворожі
полки. Треба спішити! Але я йду і йду, а одинока постать моєї матері все там же.
Вона стоїть і зажурно дивиться на мене.
          Навкруги — пусто. Я держу маузер, але рука моя слабіє. Хочеться заплакати,
як в дитинстві. Пориваюся крикнути:
        — Мати! Кажу тобі: іди до мене! Я мушу вбити тебе.
          І ріже мій мозок невеселий голос. Знову чую, як мати говорить, що я (її
м'ятежний син) зовсім замучив себе.
          Так, це галюцинація. Я давно вже стою на порожнім узліссі навпроти матері
і дивлюся на неї. Вона мовчала.
          Здіймалися огні. Ворог пішов у атаку... Тоді я у млості, охоплений пожаром
якоїсь неможливої радості, закинув руку за шию своєї матері й притиснув її голову
до своїх грудей. Потім підвів мавзера й нажав спуск на скроню.
          Як зрізаний колос, похилилась вона на мене.                Я положив її на землю й дико
озирнувся. Навкруги було порожньо. Тільки збоку темніли теплі трупи черниць.
          Я поспішив до свого батальйону. Але раптом зупинився, повернувся й підбіг
до трупа матері. Впав на коліна й припав устами до лоба. По щоці, пам'ятаю, текла
темним струменем кров.
          Та раптом — дегенерат: «Ну, комунаре, підводься! Пора до батальйону!»
          ...Ішла гроза. Тихо вмирав місяць у пронизаному зеніті. Йшла чітка, рясна
перестрілка.
          ...Я зупинився серед мертвого степу: там, в дальній безвісті, невідомо горіли
тихі озера загірної комуни.

                                          Стислий аналіз твору
Літературний рід: епос.

Жанр: новела.

Присвята: «цвітові яблуні».

Літературний напрям: імпресіонізм.

Тема: протистояння добра і зла в душі героя, роздвоєність його особистості (чекіст і
людина).

Головна ідея:    невідповідність між ідеалами революції та                 засобами їх досягнення,
засудження революційного фанатизму, жорстокості.

Композиція: ліричний заспів і три частини.

Характерні особливості:
- розповідь ведеться від першої особи;
- поєднання картин-марень героя (галюцинацій) та картин моторошної реальності.

Персонажі:     «Я»   -  главковерх      «чорного     трибуналу»,      доктор     Тагабат,    дегенерат,
Андрюша, Марія (мати «Я»).

                                Цитатна характеристика персонажів
---
                                                  116

      «Я»
      «Я чекіст, але я і людина» (герой про своє роздвоєння).
      «Я, главковерх      чорного трибуналу комуни,           —  нікчема в його руках (доктора
Тагабата), яка віддалася на волю хижої стихії».

      Мати:
      «Моя мати      — втілений прообраз тієї надзвичайної Марії, що стоїть на гранях
невідомих віків. Моя мати — наївність, тиха жура і добрість безмежна».
      Доктор Тагабат:
      «Злий геній, безжальний до своїх жертв». «Я бачу тільки білу лисину й надто
високий лоб».

      Андрюша:
      «Похмурий, наївний, печальний».
      «Андрюшу       призначили      в  “чека”,   проти    його    кволої   волі.   Цей   невеселий
комунар, коли треба енергійно розписатись під темною постановою — “розстрілять”,
завше мнеться, завше не ім'я і прізвище на суворому життьовому документі ставить,
а незрозумілий та химерний хвостик».

      Дегенерат:
      «Вірний вартовий із дегенеративною будівлею черепа. Мені видно лише його
трохи    безумні    очі,  але   я  знаю:    у  дегенерата      —   низенький      лоб,   чорна    копа
розкуйовдженого         волосся      й   приплюснутий        ніс.   Мені    він   завжди      нагадує
каторжника, і я думаю, що він не раз мусів стояти у відділі кримінальної хроніки».

                                Валер’ян Підмогильний
                                                   «Місто»
                                           Стислий зміст

                                             Частина перша
      На   палубі корабля, що плив            Дніпром до Києва, стояв           Степан     Радченко,
оглядаючи береги й прощаючись подумки з рідним селом. За свої двадцять п’ять
років він уже багато чого бачив у житті:«… був підпасичем-приймаком, потім просто
хлопцем,     далі   повстанцем       [воював     на   боці   більшовиків      проти     гетьмана     П.
Скоропадського        та   білогвардійців]     і  наприкінці     секретарем       сільбюро     Спілки
робземлісу». Тепер він прямував до великого міста, щоб учитись                          і жити, щоб
здійснити свою давню мрію: здобувши освіту, «вернутися потім при повній зброї на
боротьбу і з самогоном, і з крадіжками, і            з недіяльністю місцевої влади». Разом із
ним на кораблі були його односельці              Надійка     та Левко. Надія також збиралася
навчатися     в   Києві.   Вона    жваво    розпитувала       Левка,    який    уже    був   у  Києві,
заприятелювала й зі Степаном.
      Степан мав дядькового листа до крамаря Луки Гнідого (за часів революції той
спинявся в хаті Степанового дядька). Коли хлопець знайшов його хатину на Подолі,
той байдуже зустрів його й запропонував перебути в столярній майстерні — у сараї
поруч із коровами. Степан обурився:«Хлів —                ось де він має жити! Як тварюка, як
---
                                                  117

справжнє бидло!» Парубок спав на голих дошках, їв черствий хліб із салом, ходив
далеко за місто на Дніпро, де була чистіша вода, щоб умитися чи скупатися.
      В інституті, куди він прийшов за направленням, треба було спочатку пройти
приймальну комісію, оформити документи. Степан хотів улаштуватися на роботу,
але його ніде не чекали, попри його заслуги перед революцією. Хлопець відвідав
Левка, позаздрив його затишній кімнатці.
      Блукаючи вулицями, Степан Радченко думав, що він одержить у місті освіту й
повернеться в рідне село Теревені, привезе туди нове життя. А місто й городяни —
це так,    «старий порох, що         треба стерти»… Навідався до Надійки, в яку почав
закохуватися.       Нарешті блискуче склав іспити, отримав стипендію. Треба було
шукати житло. Прийшов господар і сказав, що Степан може залишитися в них, спати
на кухні й мати обід, якщо доглядатиме за коровами, носитиме воду й постачатиме
взимку дрова. Хлопець із радістю залишився. Тепер на зекономлену стипендію він
планував купити собі пристойний одяг.
      Надійка жила на квартирі з подругами — Ганнусею та Нюсею. Там збиралася
компанія. Один із юнаків запропонував піти усім разом на літературну вечірку. Так
Степан уперше в житті побачив               письменників, поетів та літературних критиків.
Митці читали зі сцени свої твори, їм аплодували, їх хвалили, а Степан із заздрістю
думав, що й він«хотів бути кожним із них, однаково — прозаїком чи поетом». Степан
повертався додому, охоплений єдиною думкою — будь-що стати письменником.
      Він вирішив, що напише оповідання про свою бритву — про те, як він у 1919
році, перебуваючи у складі невеликого загону повстанців, потрапив у полон до
денікінців і відкупився в черкеса бритвою, як потім того солдата було вбито і Степан
знову забрав свою бритву.          «Долю своєї бритви він підніс до історії громадянської
війни, зробив її символом виборюваної влади». Вночі в пориві натхнення Степан
кинувся писати й швидко закінчив оповідання. Вранці хлопець почав вагатися, яким
іменем його підписати. Власне прізвище йому було до вподоби, а от ім'я видавалося
грубуватим. Тому він вирішив переінакшити ім’я Степан на Стефан.
      Хлопець       вирішив      показати      свій   твір    маститому       критикові      Михайлу
Світозарову, виступ якого чув на літературному вечорі, але той повівся зверхньо й
не захотів його навіть вислухати. Степан був принижений і розлючений. Безцільно
блукаючи вулицями, зайшов до Надійки. Та радісно зустріла його, вони пішли в парк.
Він грубо поводився з дівчиною й почав душити її обіймами. Надійка розплакалася.
Тоді Степан сказав, що піде від неї.
      Парубок відчув велику зміну в собі: «Село стало йому чуже. Воно потьмарніло
в його спогадах, як блідне ліхтар у проміннях дня, але тяжіло над ним, як докір, як
тривога».    І його ставлення до Надії, яка нагадувала йому про село, змінилося на
протилежне:       «Ця   дівчина,    що   ще    недавно     так  його    вабила,    враз   стала    його
кошмаром».      Він мучився, проте потім зухвало подумав, що, мовляв, не                    він  —  так
інший, і вирішив викреслити дівчину зі свого життя.
      Радченко      познайомився        із  сином     господарів     Максимом,        який   виявився
культурною, освіченою й оригінальною людиною. Одного разу вночі до Степана
прийшла господиня дому            Тамара Василівна. Тоді хлопець             злякався, але швидко
вирішив,     що   не   варто    втрачати     свій  шанс     стати   досвідченішим        у  коханні    з
допомогою дорослої жінки. Вони стали коханцями. Стосунки їх тривали досить
довго. Тамара Василівна, яку він називав«мусінькою», дуже прив’язалася до хлопця,
згодом навіть розповіла йому про своє нещасливе подружнє життя. Син якось
дізнався про ці стосунки й дуже обурився, назвав Радченка нічним злодієм. Хлопці
побилися, і Максим вирішив піти з дому.
---
                                                  118

      Поступово Радченко став сумлінніше ставитися до інститутських занять і з
запалом кинувся до наук. Дуже здібний, у знанні багатьох предметів він був на
голову вищий від однокурсників. На його зшитки з                   записами лекцій виник такий
попит, що їх вирішили навіть розмножити на машинці.
      Він написав ще два оповідання. Його нахил                    до письменництва підтримав
студент останнього курсу            Борис Задорожній,         який    учився   на відділі цукрової
промисловості. Він порадив Степану послати свої твори до журналів, що той і
зробив.
      Степан добре засвоїв математичні науки, а ось із українською граматикою було
важкувато. Тоді він засів за найкращі книжки й швидко все надолужив. Професор,
який приймав екзамен, був здивований і задоволений. Дізнавшись, що студент має
скрутне матеріальне становище, порадив йому викладати на курсах української
мови, яких багато відкрилося для держслужбовців у період українізації, і дав листа
з  рекомендацією до голови лекторського бюро. Степану дали роботу й                               стали
платити пристойні гроші. На курсах Степан познайомився з попереднім лектором.
Ним виявився поет Вигорський, якого він бачив на літвечірці. Це був дуже розумний
і дотепний чоловік. З того часу вони потоваришували.
      Тепер, коли бюджет Степана зміцнів, він подумав, що досить йому займатися
коровами й дровами. Він вирішив змінити помешкання, бо старе було далеко від
центру міста, де відбувалися всі культурні події. Через це в нього визріло рішення
закінчити стосунки з Тамарою Василівною, яка до того ж почала здаватися йому
занадто пристаркуватою. Він пішов від своєї "мусіньки" в кімнатку, яку запропонував
Борис.

                                              Частина друга
      Позбувшися злиднів, Степан продовжував жити просто, без розкошів:                          ходив
купатися     на   Дніпро,     обідав    у  нархарчі     (закладі    народного      харчування).      Він
дотримував жорсткого розпорядку дня й занурився у вивчення літератури. Взявся
вчити також англійську та           французьку мови. Увечері робив вправи за системою
лікаря Анохіна й відчував«стрункість своїх думок і ту довершену радість, що про неї
вчив Епікур».
      Одного      разу   Степанові     прийшов      лист    від  Вигорського,       який   мандрував
Україною. Той повідомив, що послав його оповідання в журнали. Степан схопився,
вискочив на вулицю й купив у кіоску журнали. Там були надруковані його твори.
Відчув щастя: він — справжній письменник! Пішов у кафе, на концерт, купив купу
лотерейних квитків, але нічого не виграв, тільки зібрав біля себе натовп здивованої
публіки. Раптом вихопилася якась дівчина, взяла квиток, виграла дитячу соску й під
оплески юрби вручила її Степанові. Так він познайомився із Зоською.
      Фортуна      йому     усміхалася.     З   харківського     журналу      прийшов       гонорар     і
запрошення писати ще. Непередбачувана та вередлива Зоська подобалася йому все
більше. Вона довгий час тримала Степана на відстані. Він приходив до неї часто,
дарував квіти, цукерки, водив у кіно й театри й урешті-решт домігся її прихильності.
Зоська дедалі більше прив’язувалася до нього.
      Зайшовши        до   редакції    журналу      за  гонораром,      Степан    побачив,     як   там
проводять дискусії молоді літератори. Незабаром і він прилучився до них, але поки
що слухав, скромно відмовчувався, бо почувався ніяково.
      Навчання в інституті він узагалі покинув. Набрав годин лекцій на курсах. З
тривогою очікував відповіді з журналів, куди послав свої оповідання, а її все не було.
Степан якось прочитав «Fata morgana» Коцюбинського й подумав:«Ніколи, ніколи я
такого не напишу». Його раптом охопила зневіра у своїх письменницьких здібностях.
---
                                                  119

Аж ось, на його щастя, прийшло повідомлення, що його збірку до друку таки
ухвалили й запропонували гонорар              —  350 карбованців! Степан дедалі активніше
брав участь у літературному житті. У колах літераторів на нього спочатку                             не
звертали уваги, проте згодом визнали за свого. Нерідко він уже чув приязний вигук:
«А, от і Радченко!»
      Якось    до   Степана     прийшов      Борис,    розповідав     про   своє    життя.    Він  був
одружений із Надійкою, колишньою коханою Степана. Хлопець іноді згадував про
своє старе кохання й відчував неприязнь до товариша: «Гидким злочином уявлялось
йому обернути блакитнооку Надійку в куховарку, прибиральницю, в охоронця
пісного добробуту молодого міщанина».
      Незабаром       вийшла      збірка   оповідань      Стефана     Радченка.      А   тут   раптом
звільнилася посада секретаря в журналі. Кожна група висувала свого кандидата,
пройшла      ціла   баталія.   Як   вихід,   взяли    Радченка     —   нейтральну      особу,    котра
трималася осторонь від протиборчих угрупувань та подавала кожному надію на
себе впливати. Степан з енергією взявся до роботи секретаря: наводив лад у
редакційному господарстві, читав листи, рукописи новачків, наглядав за друкарнею.
      Степанові захотілося більш затишної кімнати. Роботи в нього додалося, коли
його обрали до культкомісії місцевкому. Все важче було викроювати час для
побачень із Зоською. У нього з’явилося відчуття, що це кохання вже вичерпало себе.
На одне з побачень Степан пішов уже з               думкою розірвати з нею стосунки, проте
раптом так розчулився, що в пориві почуттів запропонував Зосьці вийти за нього
заміж. Та радо погодилася. Проте вдома він пожалкував про цей вчинок:«Весь жах
подружнього життя зразу став перед ним, збурюючи йому серце огидою, як привид
в’язниці, як домовина, де він заохотився лягти із зв’язаними руками».                    Степан став
думати, що дружина буде постійно зазіхати на його час та увагу, а родинне життя з
дитячим вередуванням та сварками зробить неможливою його творчість: «Та хіба ж
написати щось йому в таких диких обставинах?»Він почав картати себе за дурість і
звинувачувати Зоську, яка, мовляв, заманила його в пастку. Радченко вирішив
порвати із дівчиною. Зробив же він це у вкрай жорстокій формі. Прийшовши на
вечірку, на якій він, як обіцяв, мав повідомити всіх про свої заручини з Зоською, він в
очі сказав їй:    «Обридла ти мені. Відчепись від мене!»              і не пішов, а став зухвало
залицятися до інших жінок. Там він познайомився з красунею з Харкова Ритою, яка
танцювала в балеті, й одразу захопився нею.
      …У Степана з’явилася думка написати великий твір про людей. Він уже уявляв
собі той твір, бачив його струнку будову, чув голоси людей. Із легкістю написав
перший розділ, проте далі, скільки себе не змушував, нічого не виходило. Молодого
автора охопив розпач. Справа не рухалася. Степанові раптом захотілося знову
побачити Зоську, перепросити її за надмірну грубість та помиритися. Проте коли він
пішов до дівчини, то сусідка сказала, що                Зоська отруїлася й померла. Хлопця
охопили жах і божевільна туга.
      …Прийшов комісіонер і повідомив, що знайшов для Степана таку квартиру, як
той   хотів.  Кімната     в  семиповерховому         будинку     з  ліфтом    виявилася     чудовою.
Молодий письменник переїхав туди, обставив меблями, як хотів, проте страшний
неспокій все одно його не покидав. Якось він зустрів односельця Левка. Той закінчив
інститут і тепер їхав працювати на Херсонщину, кажучи, що тут, у місті, йому все
чуже.    Згадав про рідний степ. Радченкові теж пригадалися степ і село, і раптом
йому спало на думку повернутися в село, покинувши отруйне міське життя. Степан
уявив себе«непомітним хліборобом, одним з безлічі сірих постатей, у свитках, що
водять по землі вічне рало». І тут раптом у новому душевному пориві йому згадалася
Надійка. Йому захотілося розшукати її, побачитися з нею. Пригадав адресу, яку
---
                                                  120

казав   йому її чоловік Борис, і пішов. Проте тут його чекало гірке розчарування:
Надійку він ледь упізнав. Це була жінка, що розмовляла з ним з погордою, дивилася
глузливо, а її розповніла фігура вказувала на вагітність. З              гнівом Степан вийшов із
дому, питаючи себе, навіщо він приходив сюди, до цієї                   «пузатої міщанки». Потім
заспокоївся, пішов по вулиці. І раптом зустрів Риту. Йому здалося це розрадою. Він
освідчився красуні в коханні. Коли вони розсталися, пообіцявши один одному
зустрітися завтра, юнак побіг по сходах, не чекаючи ліфта, у квартиру,                       розчинив
вікна в«темну безодню міста».«Воно покірно лежало внизу хвилястими брилами
скель…     Він завмер від      сласного споглядання          цієї величі нової стихії і раптом
широким рухом зронив униз зачудований поцілунок.
Тоді, в тиші лампи над столом, писав свою повість про людей».

                                            Аналіз твору

Літературний рід: епос.

Жанр: роман.

Тематичний          різновид       жанру:        урбаністичний,         соціально-психологічний,
інтелектуальний роман (роман ідей).
      Зауважте! «Місто» вважається першим в українській літературіурбаністичним
романом,      тобто    романом,     що    детально     висвітлює     проблеми       міського    життя.
Письменник       відтворює      атмосферу      тодішнього      побуту,    культурно-мистецького
життя Києва, передає          неповторну ауру київських кав’ярень, кінотеатрів, базарів,
магазинів, зображає колоритні            соціокультурні типи (крамарі, вчителі, підприємці,
літератори та ін.).
      Інтелектуальний роман — твір, у якому порушено філософські питання (сенсу
життя, співвідношення матеріального та духовного начал, життя й мистецтва тощо),
глибокому аналізу піддано внутрішній світ героїв, висвітлено суперечності між
людьми з різними світоглядами.

Історія створення: Роман було завершено в 1927 р., уперше опубліковано в Харкові
1928 р.Свій задум В. Підмогильний пояснив так:«Написав «Місто», бо люблю місто
і не мислю поза ним ні себе, ні своєї роботи. Написав ще й тому, щоб наблизити, в
міру змоги, місто до української психіки, щоб сконцентрувати його в ній».
      Письменник        прагнув    створити      модерний      роман,    відійти    від  традиційної
«селянської»      проблематики        української      літератури,     при    цьому     спирався     на
досягнення європейської класичної літератури (у творчій манері митця відчувається
вплив Оноре де Бальзака, Стендаля, Гі де Мопассана, Еміля Золя тощо).

Літературний напрям: модернізм.

Тема:   психологічна трансформація вихідця з села в умовах міста, народження
письменника.

Головна    ідея:   утвердження       думки     про   суперечливість       натури    людини-творця,
завойовника міста.

Особливості композиції:         «Місто» має дві частини, кожну з яких поділено на 14
розділів.
---
                                                  121

      Зауважте! Твір має два епіграфи. Перший — з Талмуда (канонічної книги євреїв,
великого кодексу        релігійно-етичних та правових норм), Трактату Авот: «Шість
прикмет має людина: трьома подібна вона на тварину, а трьома                           на янгола: як
тварина — людина їсть і п’є; як тварина — вона множиться і як тварина — викидає; як
янгол — вона має розум, як янгол — ходить просто і як янгол — священною мовою
розмовляє». Другий — із роману «Таїс» французького письменника Анатоля Франса:
«Як можна бути вільним, Евкріте, коли маєш тіло?».                 Ці епіграфи є важливими для
розуміння змісту твору, адже однією з провідних ідей письменника є те, що людині
притаманне       протистояння        тілесного     (тваринна     сутність,    статевий     потяг)    та
духовного начала (інтелектуальна сфера, сфера творчості).

Місце дії: Київ.

Час дії: 1920-ті роки (час проведення політики «українізації»).

Персонажі:     Степан Радченко, Надійка, Левко; Тамара Василівна, її чоловік Лука
Гнідий     та син Максим; Зоська, Рита, Борис Задорожній, Михайло Світозаров,
Вигорський та ін.

                              Характеристика персонажів твору

      Степан Радченко — головний персонаж роману, талановитий хлопець із села,
який вирушає до Києва, щоб вступити до господарського інституту. Зовнішність
парубка приваблива: «На зріст він був високий, тілом міцно збудований і смуглий на
обличчі. Молоді м’які волосинки, неголені вже тиждень, надавали йому неохайного
вигляду. Але брови мав густі, очі великі, сірі, чоло широке, губи чутливі. Темне
волосся він одкидав назад, як багато хто з селюків і дехто тепер з поетів». У романі
показано величезні зміни в характері та поглядах Степана. Якщо на початку роману
ми бачимо дещо закомплексованого сільського хлопчину з досить наївними, проте
шляхетними мріями про служіння народові, рідному селу, то наприкінці — дорослу
людину,     молодого       міського    інтелектуала,      письменника,       який    досить    далеко
відійшов     від   норм     традиційної      моралі.    Образ     Степана      дуже    складний      та
суперечливий, показано його численні зовнішні та внутрішні метаморфози. Він,
адаптуючись до міста,         засвоює нову систему цінностей, постійно змінює жінок.
Кожна нова жінка є втіленням певної душевної метаморфози героя. Автор відверто
показує як позитивні, так і негативні риси Степана. До позитивних можна віднести
його талановитість, працьовитість, наполегливість, сумлінне ставлення до роботи та
своїх    обов’язків.    До    негативних      —    надмірну     самозакоханість,       егоцентризм,
кар’єризм, заздрість до інших людей, зокрема й до друзів, готовність пожертвувати
близькими      людьми      заради    власних     цілей,   неготовність     до   відповідальності       в
особистому житті. Героєві Підмогильного чимдалі більше стає властивим незвичне
для    української     літератури     нехтування       традиційними       моральними        засадами.
Наприклад, шкодуючи про рішення одружитися з Зоською, Степан цинічно міркує:
«Отже, мусить розплачуватись не за гріх, а за власну добрість! І його охопило люте
бажання оженити себе силоміць, щоб провчити себе надалі. Хай би знав другий раз,
що жаліти інших — це карати себе!» Проте казати про повне моральне виродження
юнака теж не варто, адже він постійно вагається: приміром, після самогубства
Зоськи    Степан     відчуває     сильне    потрясіння     й   у  нього    навіть   виникає     думка
повернутися до рідного села. Він відчуває фальш та порожнечу міського життя, його
згубний вплив на себе, проте не може подолати його чари.
---
                                                   122

       Надійка — перше кохання Степана Радченка. Це дівчина з його села, з якою він
майже не спілкувався, коли жив там, проте потоваришував під час шляху до Києва.
Надія була вродливою синьоокою дівчиною. «Надійка здавалася йому кращою від
усіх жінок на пароплаві. Довгі рукава її сірої блузки були миліші йому за голі руки
інших; комірець лишав їй тільки вузеньку стьожку тіла на видноті, а інші безсоромно
давали на очі всі плечі й перші лінії грудей. Черевики її були округлі й на помірних
каблуках, і коліна       не випинались раз у раз із-під спідниці. В ній вабила його
нештучність, рідна його душі».           За характером Надійка була лагідною,                покірною,
простою. Згодом вона вийшла заміж і дуже змінилася, стала типовою міщанкою.
Наприкінці роману ми бачимо її такою:«Хлопець побачив на порозі жінку в широкій
червоній хустці, що ховала її постать аж до колін. Це була вона, тільки страшенно
змінена, майже спотворена, але в чім саме, він ще не міг сказати. Навіть голос її якось
інакше бринів, — якось прикро, певно, погордо. Вона злякала його своєю появою,
своєю постаттю, церемонністю й глузливим поглядом».

       Левко — виходець із того ж села, що й Степан, який раніше за нього поїхав
навчатися в Київ. «Студент-сільськогосподарник з їхнього ж села… Він був лагідний
і грубший, ніж дозволяв його зріст, отже, з нього був би колись ідеальний панотець,
а  тепер    —   зразковий     агроном.    Сам з діда-прадіда          селюк, він     чудово вмів би
допомогти селянинові чи то казанню, чи науковими порадами. Учився він дуже
акуратно, ходив завсігди в чумарці й над усе любив полювання».                          Левка можна
вважати      позитивним        персонажем:       його     основними       рисами     є   чуйність     та
доброзичливість.

       Тамара    Василівна     —  жінка середнього віку, господарка хати, в якій мешкав
Степан, його коханка. Зовнішність жінки описано побіжно, вона                        була огрядною:
«Хлопець побачив жінку, одутлу й оспалу, в синій, добре знайомій йому сукні, що
тепер ледве стримувала повінь її           брезклого тіла».Образ Тамари Василівни досить
складний. З одного боку, вона зраджує чоловіка та сина заради власної насолоди. З
іншого, її кохання до Степана можна витлумачити і як щось глибше, ніж розвага
жінки, яка старіє. З її розмов зі Степаном ми дізнаємося про трагічну історію її життя,
її вимушеного шлюбу, з’ясовуємо, що Степан був її єдиним коханням у житті. Після
прощання з ним вона втратила надію на щастя.

       Лука Гнідий — крамар, рибник, чоловік Тамари Василівни.«Чоловік у жилетці,
з куцою борідкою і сивиною в волоссі». «Крамар був трохи згорблений і тонкий у
ногах. Він був невисокий, але худі ноги його здавались довгими й                         негнучкими».
«Обличчя його було в зморшках. Щось погноблене було в його очах». Це негативний
персонаж. Зокрема, він знущався з жінки, жорстоко бив її, намагаючись довести до
самогубства.

       Максим     — син Тамари Василівни, бухгалтер у шкіртресті. Це неоднозначний
персонаж.      З   одного      боку,   це    людина      оригінальна,      начитана;     він   виявляв
прихильність до Степана: «Цей юнак, мало що старший від                        Степана літами, був
лагідний на вдачу, мрійливий, спокійний, мав тихий голос і якусь глибоку сердечну
усмішку». Він був занадто прив’язаний до матері, тому дуже образився на Радченка,
коли дізнався про його нічні зустрічі з його мамою. А в другій                     частині твору      ми
бачимо зовсім іншого Максима — пияка, розпусника, циніка.
---
                                                 123

      Зоська — киянка, в яку закохався Степан. Автор побіжно описує її мініатюрну
зовнішність: «Мале на зріст          —  йому якраз під пахви, худеньке, в плескуватому
капелюшкові»; Її обличчя«було прикрашене білявими кучерями з-під плескуватого
капелюха.Воно       було    на   диво    жваве,    кожен     порух    душі    на  ньому     зразу   ж
позначався…»      Вона видавалася Радченкові уособленням усього міського: «Саме
міськість і вабила його в ній, бо стати справжнім городянином                        було першим
завданням його сходу. Він ходитиме з нею скрізь по театрах, кіно та вечірках,
дістанеться     з нею    суто   міського товариства,        де   його,  певна    річ,  приймуть     та
вшанують».      За  характером      Зоська    була    не  надто    серйозна,     мрійлива,    досить
вередлива та примхлива, вона не мала чітких планів у житті: «Вона була вередлива,
і чудні, несвітські бажання її охоплювали. За один тільки вечір вона                   могла хотіти
політати аеропланом, постріляти з гармати, бути музикою, професором, будь-яким,
до   речі,   мореплавцем        і чабаном».      Дівчина     щиро     покохала     Степана,     дуже
прив’язалася до нього, і коли він, шкодуючи про свою обіцянку одружитися з нею,
дуже грубо образив її, вона не витримала цього й отруїла себе.

      Рита   —   балетна танцівниця, яка живе в Харкові, в яку наприкінці роману
закохується Степан Радченко. Зовнішність вона мала дуже ефектну та спокусливу:
«Та жінка мала спокійне, майже нерухоме довгасте обличчя, що в прямокутній рамці
гладенького стриженого волосся з рівним пасмом над очима нагадувало щось
старовинне, витончене й застигле, незмінно молоде, певне своєї краси й урочисте,
як обличчя давніх єгиптянок, що йшли з віялами за фараоном. Натомість очі її жили,
ворушились і сміялись за все обличчя,— великі облудні очі, що блищали в мороці, як
у кицьки. Одягнута була, скільки він роздивився, в темну оксамитову сукню, що
переходила      вузькою     смужкою       через    одне,   геть   оголене     плече».    Рита    була
жартівливою та легковажною, вона ставилася до кохання досить цинічно.

      Борис Задорожній —          товариш Степана, студент останнього курсу на відділі
цукрової    промисловості.       Веселий     і здібний    хлопець,     який   любив     читати.    Він
підтримав     письменницький        талант     Радченка.    Після    закінчення     інституту    став
працювати      інструктором      кооперативного       буряківництва      на   Київщині     й  сильно
змінився:«не тільки одежею, а й поводженням та тоном голосу, і той перший вигук,
що зійшов йому на вуста в привітанні, був тільки відгомоном студентських часів. А
далі в мові його почувалась зверхність людини ділової, що не звикла слів своїх
марнувати      й  свідома     ціни   їх».  Він   став   меркантильною         людиною,      типовим
міщанином.

      Михайло Світозаров — літературний критик, якому Степан хотів показати своє
перше оповідання. Він        «говорив плавко й дотепно, ефектно наголошуючи слова,
підкреслюючи речення, немов вставляв їх у блискучі рамки; в міру спроможності він
кидав слухачам влучне слівце, збуджував сміх, поправляв тим часом пенсне і
починав знову з новим натхненням. З його уст                  сипались цитати всіма мовами,
літературні факти, півфакти й анекдоти, його обличчя виявляло гнів ображеного
велетня, глум зневаженого карлика, тулуб схилявся й випростувався в такт м’яким
акторським жестам».        Світозаров     —  досить негативний персонаж. Спочатку, коли
Степан був ще нікому не відомим початківцем, він виявив свою зверхність та
байдужість, а згодом, коли той уже здобув популярність,                   став писати про нього
схвальні рецензії — з міркувань літературної кон’юнктури.
---
                                                  124

      Вигорський      —  поет, друг Степана. Він         був одним із перших поціновувачів
таланту хлопця, в усьому його підтримував. В численних розмовах зі Степаном
Вигорський демонстрував свій            гострий розум та дотепність. В його вуста автор
вкладає чимало цікавих філософських міркувань. Прообразом цього героя вважають
друга Підмогильного Євгена Плужника.

                                        Остап Вишня
Справжнє ім’я –Павло Губенко.

Коротко про автора:
- Письменник-гуморист.
- За популярність його прозвали «королем українського тиражу». Через особливості
тематики творів його названо «поетом полювання».
- Засновник жанру «усмішка» в українській літературі:

Усмішка    –  особливий різновид гуморески, поєднання побутових замальовок із
авторськими відступами, їй властиві дотепність і лаконізм.

                    Усмішка «Сом» (зі збірки «Мисливські усмішки»)
                                           Короткий переказ

      1. За славним містом Енськом на Харківщині тече                  річка Оскіл, що впадає у
Північний Донець. Її заплава розбивається на кілька рукавів, зарослих густими
очеретами, верболозом, соковитою травою. І скрізь сила-силенна озеречок, вкритих
густою зеленою ряскою, лілеями. Пливуть, бувало, на човні дівчата, уквітчавшись
тими білими лілеями, й тихо пісню співають. Чарівна річка Оскіл! А скільки там
диких    качок!    Як   сядете     на  човна,    то   неодмінно      побачите     чирятку-маму        з
чиряточками, що, мов мишенята, шмигають, болотяних курочок, лисок, крижнів,
широконосок. Гуляють качатка, у теплій воді купаються...
      Якраз проти радгоспу річище в Оскола широченьке, вода чиста-чиста.

      2. Далі йде діалог        оповідача    із місцевим жителем          –  дідом Паньком.        Дід
Панько розповідав, що там така глибочінь — і дна не дістанеш. Але купатися там не
можна, закрутить, завертить — і немає чоловіка. Живуть там величезнісоми. Якось
дід Панько сидів із паном на березі. Пливе великий табун панських гусей. Раптом
один гусак як закричить. Залопотів крилами і зник під водою, а на тому місці щось
як ляпне по воді, ніби чорною лопатою. Сом!
      Вирішили дід із паном впіймати того клятого сома. Коваль зробив спеціального
гака, насадили туди, як приманку, підсмажену гуску, прив'язали налигачами до
осокора й закинули вночі в річку. Сидять, дрімають, слухають пісню, що її Христя про
пана виспівує. Пан ніби не чує, налигача в руці тримає. Раптом як смиконе! І потягло!
Пан вірьовку тримає, а дід — пана. Довго водили, поки й витягли рибину — пудів на
п'ять! Розчинили — а там таке, що й поперелякувалися. Справа в тому, що в пана
пропав мисливський собака Джой. Де тільки пан його не розшукував, листи писав —
немає. А Джой любив у річці купатися. От сом його й ковтнув, усередині нього
знайшли     хвоста    й  шерсть     собаки.    Дід   Панько     сказав   панові,   що   його    Джой
---
                                                   125

знайшовся. На питання пана, де ж він, Панько відповів, що пан сам його з'їв із сомом.
Було тоді всім від пана, але й панові було гикавки та нудоти.
       Коли діда питали, чи він не бреше, той відповідав, що навіть у книжці відомого
письменника Сабанєєва описано, як в Уфимській губернії сом начебто проковтнув
ведмедя. Соми — вони такі, й катера би проковтнули, та шуму бояться.

       3. Сом    —  дуже сильна риба, могутня. Якось один дуже завзятий рибалка
розповів, що вудив він на Дніпрі, аж раптом повз нього проти води промчав човен —
і без мотора. Потім став на місці, закрутився, а з нього почувся одчайдушний крик
про допомогу. Рибалка підплив ближче, а там — дідок переляканий. Однією рукою
в човна вчепився,       а друга у воду звисає        — заплуталася у волосіні. Тільки рибалка
хотів допомогти, а сом як рвоне — так і домчав два човни до сусіднього села. Коли
втомився, то рибалкам вдалося зачепитися за кущ і зупинитися. Витягли сома, а той
завбільшки з човен. Ледь руку дідові не перерізав.

       4. Наприкінці твору описуються особливості риби сом та розповідається, як
його краще ловити. Сом — риба осідла. Найкраще ловиться літніми ночами. Інколи
в його череві нібито можна знайти й холодну закуску, наприклад, копчену ковбасу,
шпроти й т. ін. «Інтересна риба сом»!               Наприкінці оповідач запевняє, що вся ця
розповідь про сома – абсолютно серйозна, тут немає жодної вигадки.

                                              Стислий аналіз
Рік: 1953.

Літературний рід: епос.

Жанр: усмішка (гумореска).

Тема: гумористична розповідь про сома, що жив                    у річці Оскіл і міг з'їсти гусака,
гімалайського ведмедя і навіть парового катера.

Головна ідея: виховання любові до природи.

Композиція: 4 частини.
       1  частина    -  читача    запрошують       побувати     на   річці   Оскіл   і  помилуватися
краєвидами.
       2 частина     -  дід Панас застерігає туристів бути обережними біля ковбані
(водойми), в якій живе сом.
       3 частина - розповідь про сома, який тягав за собою паровий катер.
       4 частина - розповідь героя-оповідача про те, як живляться соми і як їх ловити.

Особливості:
-  У гуморесці "Сом", як і         в усіх "Мисливських усмішках", Остап Вишня широко
використав гротеск та гіперболу, контраст між справжнім і вигаданим, змішування
ліричного, сатиричного й фантастичного.
- Оригінальне поєднання народного анекдоту й пейзажної лірики.

Персонажі: оповідач, дід Панько.
       Герой усмішки «Сом» дід Панас               –  знавець безлічі мисливських вигадок і
побрехеньок, але разом з тим щирий любитель й охоронець природи.
---
                                                   126

                                  Усмішка «Моя автобіографія»
                                             Короткий переказ

          Письменник не має жодного сумніву, що він таки народився, хоч мати десь
10 років казала синові, що його «витягли з колодязя, коли напували корову Оришку».
Ця подія відбулася 1 листопада               1889 р., в містечку Груні на Полтавщині. Але
насправді він народився на хуторі Чечві, поблизу Груні в маєткові поміщиків фон Рот,
де працював батько.
          Умови для розвитку були непогані, батьки «підходящі», мама була поруч
малого сина, годувала його, а він їв, спав і ріс собі помаленьку. Один дідусь, швець,
жив у Лебедині, другий, хлібороб, у Груні. У батьків було аж сімнадцятеро дітей, «бо
вміли вони молитись милосердному». Одного разу батько сказав про сина, що той
писатиме, і це віщування з часом справдилось.
       Далі   йдуть    міркування      про   те,  як   із дитини     може     вирости     письменник.
Письменниками так просто не стають: їх завжди супроводжують якісь незвичайні
події, а якщо цього у житті не буває, то не буває й письменника. Втім, головну роль
у становленні майбутнього письменника відіграє все ж таки природа                          — картопля,
коноплі, бур'яни. Саме вона навівала на дитину різні думки, а дитина сиділа собі і
думала, думала. Все це відбувалося на городі, у картоплі, де хлопець сидів і колупав
ямку, підриваючи картоплю.
          Хлопчик ріс нервовим, вразливим змалку: «Як покаже, було, батько череска,
або восьмерика — моментально під ліжко й тіпаюсь».
          З раннього дитинства добре запам'яталась авторові одна подія: як він упав
із коня, а потім пролежав десь 3 тижні хворий. Тоді він зрозумів, що, мабуть,
потрібний для літератури, якщо в такий момент не вбився.
       Ось так проминули перші роки дитинства. Пізніше хлопця віддали до школи —
не простої, а «Міністерства народного просвещенія». Вчивстаренький учитель Іван
Максимович, білий, як бувають хати перед зеленими святами. Вчив сумлінно, інколи
застосовуючи лінійку, що ходила по школярських руках. Може, ця лінійка виробляла
літературний стиль письменника.
          Саме тоді почала розвиватися у автора «класова свідомість», і хоч за наказом
батька він цілував пані ручку, та потім толочив їй квіткові клумби, тобто поводився,
«як чистий лейборист». А коли пані починала кричати на хлопця, він ховався під
веранду та й шепотів: «Пожди, експлуататоршо! Я тобі покажу...»
          До школи пішов дуже рано — не було й шести років. Коли скінчив школу,
батько повіз його в Зіньків у міську двокласну школу. Цю школу закінчив 1903 року
зі  свідоцтвом,      яке   дозволяло      «бути    поштово-телеграфним            чиновником       дуже
якогось високого розряду». Але працювати було ще рано, бо хлопцеві виповнилося
лише тринадцять років.
          Повернувся додому, а батько сказав, що доведеться знов його вчити, а в сім'ї
було     вже    дванадцятеро        дітей.   Мати     повезла     сина    до    Києва    у   військово-
фельдшерську школу, адже батько, як колишній солдат, мав право в ту школу дітей
оддавати на «казьонний кошт». Вперше попавши до Києва, автор йшов, роззявивши
рота, бо все йому було цікаво, особливо місцеві церкви, святині. Закінчив школу,
став фельдшером.
       А потім було нецікаве життя. Служив, вчився. Згодом вступив до університету.
---
                                                  127

          Найбільше враження на автора справила книга «Катехізис» Філарета. Її треба
було    не   просто    читати,    а  знати    напам'ять.     Дуже    любив     книжки      з  м'якими
палітурками:«Їх і рвати легше, і не так боляче вони б'ються, як мати, було, побачить».
      Не любив «Руського паломника», що його років двадцять підряд читала мати:
«Велика дуже книжка. Як замахнеться, було, мати, так у мене душа аж у п'ятах. А
решта книг читалася нічого собі».
          У 1919 році почав писати в газетах, підписуючись псевдонімом Павло
Грунський. Перші матеріали — фейлетони. А з 1921 року працював у газеті «Вісті»
перекладачем.       Перекладаючи,        зрозумів,    що    треба    цю   справу    кинути     і стати
письменником:         «Он    скільки    письменників       різних   є,  а  я  ще    не  письменник.
Кваліфікації, — думаю собі, — в мене особливої нема, бухгалтерії не знаю, що я, —
думаю собі, — робитиму».
          «Зробився Остапом Вишнею та й почав писати...»

                                              Стислий аналіз
Рік: 1927.

Літературний рід: епос.

Жанр: усмішка, гумореска.

Тема:    розповідь     про    батьків,   дитинство,      навчання     й   формування       світогляду
письменника.

Ідея:  висвітлити     в   дотепній,    гумористичній       формі    фактори,     які  впливають      на
формування митця.

Композиція: 3 розділи.
      1 розділ - народження Остапа Вишні, його дитинство;
      2 і 3 розділи - навчання Остапа Вишні; формування його світогляду.

Проблеми:
- формування митця;
 - пошана до старших;
 - повага до вчителів;
- відповідальність письменника за свою працю.

Особливості:
- У назві гуморески "Моя автобіографія" використанотавтологію.
- У творі Остап Вишня розповідає про самого себе. Розповідь ведеться від першої
особи.
---
                                                  128

                                        Микола Куліш
                                           «Мина Мазайло»
                                            Стислий переказ

                                                Перша дія
      1. П’єса починається з розмови Рини Мазайло з її подругою Улею (Розсохою), з
якої з’ясовується, що в родині Мазайла відбуваються сварки через "мовне питання".
Мокій Мазайло (син Мини Мазайла) дуже захоплюється українською мовою і хоче
переробити своє прізвище на Мазайло-Квач, у той час як його батько Мина зневажає
все українське, тому прагне змінити своє прізвище, а також хоче найняти вчительку
російської мови. Крім того, написано листа до                 тьоті Моті     (родички Мазайлів) у
Курськ, щоб вона негайно приїхала і вмовила Мокія змінити погляди.
      2. З’являється мати, яка повідомляє, що листа до тьоті Моті надіслано. Але
Рина турбується: чи не краще було б надіслати                    телеграму? Адже тьотя може
поставитися до проблеми недостатньо серйозно!
      Подруги продовжують розмову, і Рина складає план, щоб Уля закохала Мокія
в себе і згодом відвернула його від української мови. Уля сумнівається у своїх силах,
але Рина її вмовляє. Вона описує, якою красивою Уля здалася Мокієві.
      3. Мати й дочка обговорюють, який саме текст телеграми найкраще вплине на
тьотю Мотю і не потребуватиме великих витрат. Нарешті зупиняються на такому:
"Мрія    воскресла.     Мина    міняє   прізвище. Мокій       збожеволів      укрмови.     Станеться
катастрофа. Приїзди негайно".
      Подруги знову продовжують розмову про Мокія та Улю.
      4. Обговорення змісту телеграми, яку треба скоротити.
      5. Коли з’являється Мокій, Рина починає діяти. Знайомлячи Улю з Мокієм, вона
перероблює її прізвище Розсохина на Розсоху; щоб догодити братові, намагається
впевнити його, що Уля дуже цікавиться українською мовою. Уля тільки ніяковіє.
      Мокій із захопленням розповідає про означення і звучання різних українських
слів, про важливість збереження чистоти мови. Уля уважно його слухає. Рина
намагається      продовжити       спілкування     брата   з   Улею    і просить його       сходити    з
подругою у кіно.
      6. Мати пропонує скоротити текст телеграми таким чином: "Катастрофа. Мока
українець. Мина. Негайно приїзди".
      Мати і дочка сваряться.
      7. Мазайло розказує родині про свої переживання: він так натерпівся в загсі,
просто серце вискакує з грудей. Далі повідомляє, що прізвище йому таки поміняють.
Сім’я приміряє різні прізвища: Алмазов, Тюльпанов...
      Рина боїться, що Мокій          улаштує скандал. Батько сердиться. Домовляються
скликати родичів на сімейну раду, а поки що не казати про майбутні зміни до
публікації "виправлених" прізвищ.
      "— Прощай Мазайло, здрастуй...
      8. Мокій закінчує:
      —   Мазайло-Квач, наприклад."
      Він продовжує перебирати різноманітні типово українські прізвища.
      Уля повідомляє Рину, що вона йде з Мокієм у кіно.
---
                                                   129

                                                  Друга дія
       Рина весь час умовляє Улю прискорити процес "закохування" Мокія. Мокій до
цього часу не здогадується про плани батька змінити прізвище.
       Тим часом до Мини приходить учителька російської мови Баронова-Козино,
від якої Мокій і чує вперше про майбутні зміни. Мокій обурений.
       Вчителька даремно намагається навчити Мину правильної російської вимови
— у того нічого не виходить. Ще більше ускладнює обставини тьотя Мотя, яка
приїхала з Курська. Вона зневажливо ставиться до всього українського, чим
безперестанку дратує Мокія. Приїжджає і брат Мини дядько Тарас (український
націоналіст).

                                                  Третя дія
       1. Рина попереджає Улю, що настав вирішальний момент у їхньому житті.
Тьотя Мотя викликала Мокія на дискусію. Мокій же запросив ще й своїх друзів-
комсомольців (вони виступають за «українізацію», тому засуджують ідею Мини
змінити прізвище на російське). З-за дверей чути крики.
       Але в особі Улі Рина більше не може знайти однодумця, бо подруга
закохалася в Мокія й вже сама захоплена українською мовою.
       2. Дядька Тараса (який виступає за все українське) звинувачують у шовінізмі,
що дуже його дратує.
       3, 4. Дискусія з приводу українізації триває.

                                                Четверта дія
       Уля розказує Рині, як їй удалося привернути до себе серце Мокія. Виявляється,
вона відшукала у бібліотеці вірша, якого Мокій давно не міг знайти. Закоханий Мокій
запропонував їй жити разом. Рина планує, як використати почуття Мокія, і намовляє
Улю поставити йому таку            умову: або він міняє прізвище, або вона їде до тітки в
Одесу. Але Уля не змогла цього зробити.
       Мина Мазайло         вичитує в газеті, що зміна прізвища вже відбулася. Рина,
Мазайлиха і тьотя Мотя божеволіють від радості. Разом з Миною вони починають
перевдягатися, уявляючи різні способи звучання свого нового прізвища: Мазєніни і
т. д. Їхні репліки закінчуються рядками з того російського вірша, за допомогою якого
вчителька вчить Мину правильно говорити російською мовою. Але замість "ґ" Мина
все одно вимовляє "к". Газету вставляють у раму.
       Дядько Тарас почуває себе непотрібним. За дверима своєї кімнати страждає
Мокій. Приходить          привітати       Мину      вчителька      російської      мови. З’являються
комсомольці разом із Улею. Їм пропонують прочитати радісну звістку в газеті, але
один з них читає: "За постановою комісії в справах українізації, що перевірила апарат
Донвугілля, звільнено з посади за систематичний і зловмисний опір українізації
службовця М. М. Мазайла-Мазєніна...". Усі розгубилися, а Мина закляк. Уля каже
Мокієві, що більше ніколи не поїде до тітки, а залишиться з ним.

                                           Стислий аналіз твору

Рік: 1929.

Літературний рід: драма.

Жанр: сатирична комедія.
---
                                                   130

Тема: зображення міщанства й українізації в Україні у 20-і роки ХХ ст.

Ідея:  викриття суспільних антиукраїнських явищ, національної упередженості й
зверхності (великодержавного шовінізму).

Сюжет:      харківський службовець "Донвугілля" Мина Мазайло хоче змінити своє
українське прізвище на престижніше — російське Мазєнін, а його син Мокій, котрий
"збожеволів від своєї укрмови", намагається йому перешкодити. Підтримує Мокія
тільки національно свідомий українець дядько Тарас із Києва. На боці Мини його
дружина Килина, дочка Рина, тітка Мотя, викликана з Курська (тітка Мокія і Рини по
матері).
       Врешті-решт,       Мину     Мазайла      звільняють     з   посади    "за   систематичний        і
зловмисний опір українізації".

Місце дії: Харків.

Композиція: 4 дії.

Особливості:
- драму не можна перекласти: втрачається обігрування українських і російських
прізвищ;
- немає позитивних персонажів (дядько Тарас сумнівається у своїх думках і
вчинках, надто легко здає свої позиції; Мокія теж не можна назвати патріотом:
українська мова цікавить його з наукової точки зору);
- сюжет перегукується з п'єсою Мольєра "Міщанин-шляхтич" та трагікомедією І.
Карпенка-Карого "Мартин Боруля".

Літературознавці про п’єсу:
       Лесь Танюк: «Філологічний водевіль              –  комедія «Мина Мазайло», яку            важко
перекласти на будь-яку іншу мову, бо сюжет її збудовано на зіставленні української
та російської мов. Саме ця двомовність і є її естетичним ключем»
       Юрій Шевельов:         «Український театр дістав свою найкращу комедію, може,
свою єдину       комедію, якщо властивістю комедії                вважати    легкість, грайливість,
ритмічність, грацію на підложжі глибокого змісту».

Головні герої:    харківський службовець          Мина Маркович Мазайло             та його родина:
дружина Лина, син Мокій, дочка Рина; тітка Мотя (Мотрона Розторгуєва); дядько
Тарас; подруга Рини Уля Розсоха; гімназійна вчителька Баронова-Козино.

             Характеристика персонажів, основні цитати, що їх характеризують

       Мина Мазайло – українець за походженням, міщанин, харківський службовець.
Він   вирішує     змінити     своє   українське     «плебейське»       прізвище     на   щось     більш
милозвучне, російське. Він вважає, що саме прізвище стає на заваді його щастю, не
дає отримати підвищення на службі, що через прізвище до нього ставляться без
належної поваги. Для Мини українське прізвище – показник низького походження,
ніби натяк на «другосортність» людини. Він легко забув свій славний козацький рід,
бо в його міщанському         оточенні та соціальній ситуації того часу (а це вже радянські
часи, які пропагували зовсім інші цінності) це було неактуально. Українізацію він
сприймає так:       «Серцем передчуваю, що українізація               – це спосіб робити з мене
---
                                                  131

провінціала, другосортного службовця і не давати мені ходу на вищі посади». Він,
його    дружина      та  дочка     смішні,   бо    відхрещуючись        від  усього    українського,
виставляючи       себе «руськими», вони         разом із тим навіть         не вміють     правильно
розмовляти російською мовою. У своїх намаганнях вплинути на сина Мокія Мина
дуже агресивний:«Заставлю! Виб’ю з голови дур український! А як ні – то через труп
переступлю. Через труп!»

      Мокій     Мазайло      –   син   Мини     Мазайла,      його   повна    протилежність.        Він
захоплюється багатством та красою української мови, чим доводить батька до сказу.
Мокій постійно читає українською та дивиться українське кіно, його обурюють
помилки, яких припускаються на            афішах:    «Побачу ото неправильно писану афішу,
вивіску або таблицю – і досади тобі на цілий день. А які жахливі афіші трапляються,
як перекручують українську мову». Він постійно звертається до словників, розкриває
значення слів та фраз, перекладає російські вирази. У вуста Мокія М. Куліш уклав
багато своїх думок та переживань за долю та чистоту української мови. Мокій
виступає категорично проти зміни прізвища на російський лад і, навпаки, пропонує
додати до нього втрачену частку Квач, бо це «почесне та трудове» прізвище. І всім
цим він мало не зводить решту членів родини з розуму.
      Проте й Мокія не можна назвати позитивним героєм. Він непривабливий, коли
сперечається з батьком та         дядьком Тарасом, бо поводиться грубо та нестримано.
Він настільки закоханий у мову, що помічає Улю лише через те, що вона також
показує цікавість до неї:      «А як хочеться знайти собі друга, такого теплого, щирого,
щоб до нього можна було промовитись словом з                     Грінченкового словника та й з
власного серця» (Мокій до Улі).

      Лина та Рина Мазайло.           Жінка Мини       Килина     та його   дочка   Рина     –  типові
банальні    міщанки,     що    поділяють     зневагу    Мини     до   всього    українського,     вони
копіюють шляхетних дам, кокетують, ахають та хапаються за серце. Проте між
собою гризуться, як собаки, зовсім не поважають одна одну. Їхнє життя складається
з пліток, підглядань, обговорення нарядів тих, хто «добре влаштувався у житті». Усе,
що суперечить їхнім поглядам, піддається жорсткому осуду. При цьому Рина досить
підступна, вона вмовляє подругу Улю закохати в себе Мокія та через шантаж
змусити його змінити своє ставлення до прізвища:«Він на тебе словами, віршами,
ідеологією, а ти на нього базою… Тим-то і поклалась я на тебе, Улько, що ти маєш
такі очі, губи, взагалі прекрасну базу маєш».

      Уля Розсохина        –  подруга Рини Мазайло, дівчина, що закохалася в Мокія
Мазайла. Уля виділяється з-поміж інших персонажів тим, що вона на початку твору
зовсім байдужа до українізації, вона про це не задумувалася. Її бабуся – українка,
проте сама Уля вже не може й українського «г» вимовити. Її мати інколи вдома за
звичкою     говорить     українською.      Цьому     всьому    дівчина    не   надавала     великого
значення. Вона цікавилася женихами та красивим одягом.
      Проте під впливом Мокія вона починає щиро цікавитися українською мовою,
розуміти її красу та багатство. Уля, мабуть, символізує неупереджене ставлення до
всього українського: для неї це не політичне питання, як для решти, а щире
захоплення. Вона уже й сама ходить по бібліотеках та читає українські книжки.
Проте, можливо, це трапилося тільки тому, що Уля закохалася у Мокія.

      Тьотя Мотя – родичка Мазайлів із Курська – вийшла за межі твору та пішла у
народ    як прізвисько. Це груба, неосвічена жінка, вороже налаштована до всього
---
                                                   132

українського, проте на рідкість вперта у своїх поглядах. Вона за походженням також
українка,    проте     вважає    себе    «руською»,      а  українську      мову    –  «австріяцькою
вигадкою», не визнає руськими галичан.
       Тьотя Мотя – саркастична, гостра на язик. Її репліки«По-моєму прілічнєє бути
ізнасілованной, нєжелі украінізірованной»,              «Дивлюсь     -   не «Харьков», а «Харків!»
Нащо ви нам іспортілі город?»,«Да єтого не может бить, потому што єтого не может
бить нікада» добре характеризують її примітивну натуру.

       Дядько Тарас – брат Мини Мазайла. Як і тьотя Мотя, дядько Тарас – гротескна
фігура. Він    –  прихильник старовини, козаччини, та не хоче брати в розрахунок
сучасні умови життя. Незважаючи на глибоке знання історії та мови, любов до
українського, після суперечки з тіткою Мотрею він змінює свою позицію і голосує за
зміну прізвища. Для нього головне, аби залишився корінь «маз» як показник його
роду. Дядько Тарас вважає, що радянський уряд за допомогою оманливої політики
українізації хоче виявити всіх українців, щоб їх знищити:«Їхня українізація – це спосіб
виявити     всіх   нас,   українців,    а   тоді   знищити      разом,    щоб    і  духу    не   було…
Попереджаю!»

                                  Олександр Довженко
                                         «Зачарована Десна»
                                    Виклад змісту (за мікротемами)

       Спочатку автор у «короткому нарисі автобіографічного кінооповідання» визнає,
що в його повсякденне життя дедалі частіше почали вторгатися спогади. Мабуть,
вони пов’язані здовгими роками розлуки з землею батьків. А може, у кожної людини
настає такий час, коли вона повинна «усвідомити свою природу на ранній досвітній
зорі коло самих її первісних джерел».

                                              1) Опис городу
       Пригадується Довженкові, який гарний та веселий був у них город. Усе цвіте,
буяє. Влітку город так переповнювався рослинами, що вони не вміщалися в ньому,
лізли одна на одну, перепліталися, дерлися на хлів, стріху, повзли на тин, а гарбузи
звисали з огорожі прямо на вулицю. Далі, за повіткою, росли великі кущі смородини.
Там ховалися кури і туди діти боялися ходити, остерігаючись гадюк, хоч ніколи в
житті їх не бачили…

                                     2) Розповідь про діда Семена
       На погребні любив спати дід, який малому Сашкові нагадував Бога або святого
Миколая. Звали його Семеном.             Він був високий і худий, з білою бородою. Пахнув
теплою землею і трохи млином, знав письмо і в неділю любив урочисто читати
Псалтир. Ні дід, ні слухачі не розуміли            прочитаного, і це      завжди хвилювало їх, як
дивна таємниця. Мати ненавиділа діда, вважала чорнокнижником, хоч Псалтир
всередині був не чорний, а білий, і крадькома таки спалила книжку.Любив дід гарну
бесіду й добре слово.
       Він був добрим духом лугу і риби. Гриби і ягоди збирав у лісі краще за всіх,
«розмовляв з кіньми, з телятами, з травами, з старою грушею і дубом — з усім живим,
---
                                                   133

що росло і рухалось навколо». Коли діти приносили рибу, дід казав, що, мовляв, це
не риба. От раніше була риба! І починав так розповідати про старовину, що діти
слухали, забувши про все, поки не засинали.Більш за все дід Семен любив сонце,
прожив близько ста літ, не ховаючись у затінок ніколи. Так під сонцем і помер, коли
прийшов його час…

             3) Перший гріх (Сашко повиривав моркву). Розповідь про прабабусю
                                               Марусину
       Одного разу маленький Сашко поліз у тютюн, що якраз цвів, а потім до огірків.
Наївшись огіркових пуп’янків, хлопець натрапив на моркву, яку чомусь любив
найбільше. Оглянувся, чи не дивиться хто, і став висмикувати морквини. Але вони
були ще малі. Так Сашко повисмикував увесь рядок, але не знайшов жодної великої
та солодкої. Потім посадив усю моркву знову в землю —                       хай доростає —       і пішов
шукати далі смачного. Довго хлопчина ходив по городу, пробуючи усе на смак: і мед
з квітів, і калачики, і зелені яблука. Раптом побачив, що біля моркви снує прабаба
Марусина, мати діда Семена. Вона побачила шкоду й почала лаятися та проклинати
хлопчика.
       Прабаба Марусина була маленька та прудка, очі мала такі видющі та гострі, що
від них ніщо не могло сховатися. Їй можна було по три дні не давати їсти, але без
прокльоніввона не могла прожити й дня: «Вони були її духовною їжею. Вони лились
з її вуст потоком, як вірші з натхненного поета, з найменшого приводу… Це була
творчість     її палкої,    темної,    престарілої     душі».    Прабаба      проклинала      онука    за
висмикану моркву, а Сашко лежав у малині і боявся поворухнутися, щоб Божа Мати,
бува, не побачила його з неба і не виконала бабині побажання…
       Сашкові захотілося до хати. Вона була схожа на стареньку білу печерицю, вікна
повростали в землю і не було замків. Мати жалілася на тісноту, а малим «простору
й краси вистачало». На білій стіні під               іконами висіло багато гарних картин із
зображенням монастирів, проте найбільше враження справляла картина Страшного
суду. Хлопець спочатку жахався цієї картини, а потім звик. Він думав: «В нашій сім’ї
майже      всі  були     грішні:   достатки      невеликі,     серця    гарячі,   роботи     і  всякого
неустройства тьма-тьмуща, а тут ще фамільна приверженість до гострого слова,
тому хоч і думали інколи про рай, все-таки більше сподівалися пекла внизу картини.
Тут уже всі мали свої місця.
       Батькові чорти наливали в рот гарячу смолу, щоб не пив горілки і не бив матері.
Баба лизала гарячу сковороду за довгий язик і за те, що була велика чаклунка. Діда…
тримав у руках сам диявол за те, що він чорнокнижник…
       …Старший мій брат Оврам був давно вже проклятий бабою, і його гола душа
давно летіла стрімголов з лівого верхнього кутка картини прямо в пекло за те, що
драла голубів на горищі і крала у піст з комори сало».
       Мати вважала, що буде в раю між святими «як боляща великомучениця» і так
часто показувала те місце на картині, де знаходитиметься її душа, що там зробилася
пляма.
       «Фактично найсвятішим у цій родині був один я. І от скінчилася моя святість.
Не треба     було чіпати моркви. Хай би собі росла. А тепер я грішний. Що ж мені
буде?» — подумав малий Сашко і став гірко плакати. Баба почула його плач і стала
знову проклинати, аж приспівуючи, наче колядку.

                4) Поновлення втраченої святості, шанування дорослих людей
       Заліз хлопчик у старий човен і став думати, як йому поновити свою святість.
Вирішив «творити добрі діла»            — не їсти скоромного цілий тиждень, носити дідові
---
                                                   134

воду, ходити до церкви або рятувати ластів’ят, як вони повипадають із гнізда. Але
пташенята не падали, і Сашко надумав піти на вулицю шанувати великих людей
(казали, що за це прощається багато гріхів на тім світі). Він знайшов стару шапку в
човні, щоб було що знімати для пошани, коли вітатиметься. Хлопець вийшов за
ворота, надівши шапку до самого рота. Але вулиця була порожня, всі дорослі люди
працювали в полі. Тільки сидів крамар Масій, та перед ним шапки скидати не
хотілося, бо він обдурював покупців. Тоді Сашко вирішив піти до діда Захарка                            —
коваля, який курив такий лютий тютюн, що його обходили люди і навіть тварини,
облітали птахи. Малий зняв шапку і привітався до діда, але той його не помітив. Тоді
він пройшов ще раз і привітався уже голосніше, але дід Захарко знову не відповів.
На вулиці більше нікого не було, у Сашка аж душа зайшлася від нудьги. Він вирішив
ще раз спробувати привітатися з дідом, але той так вилаяв його цим разом, що про
спасіння душі годі було й думати.
       Переляканий та розгублений, хлопець дременув додому, проскочив у клуню,
ліг на дідове хутро й вирішив заснути, адже уві сні ростуть. Лежить Сашко і думає,
що він такий маленький, але знає вже так багато неприємних і прикрих речей…

       5) Розповідь про прадіда Тараса й              раптову смерть чотирьох братів Сашка;
опис батька
       Коли малий Сашко чогось плакав, його втішав прадід Тарас, розповідаючи про
Десну, про трави, про таємничі озера:«А голос у нього був такий добрий, і погляд
очей, і величезні, мов коріння, волохаті руки були такі ніжні, що, напевно, нікому й
ніколи не заподіяли зла на землі, не вкрали, не вбили, не одняли, не пролили крові.
Знали труд і мир, щедроти й добро»…
       Доглядали змалечку Сашка аж чотири няньки                    —   його брати Лаврін, Сергій,
Василько й Іван.        Прожили       вони    недовго, бо, як      казали, рано почали          співати.
Посідають на тин і співають, як соловейки. Ніхто їх і не вчив цьому.Діти померли від
невідомої хвороби в один день. Люди говорили, що Бог забрав їх до ангельського
хору. Батько (Петро Семенович) дізнався про це жахливе нещастя на ярмарку, гнав
коней тридцять верст.         «З чим порівняти глибину батькового горя? Хіба з темною
ніччю. У великім розпачі прокляв він ім’я боже, і бог мусив мовчати…»
       Далі автор з любов’ю та болем згадує, яким був його батько:«Багато бачив я
гарних людей, ну такого, як батько, не бачив. Голова в нього була темноволоса,
велика і великі розумні сірі очі, тільки в очах чомусь завжди було повно смутку: тяжкі
кайдани неписьменності і несвободи. Весь в полоні у сумного, і весь в той же час з
якоюсь внутрішньою високою культурою думок і почуттів…
       З нього можна було писати лицарів, богів, апостолів, великих учених чи сіячів
— він годився на все. Багато наробив він хліба, багатьох нагодував, урятував од води,
багато землі переорав, поки не звільнився від свого смутку».

                     6) Народження сестрички та смерть прабаби Марусини
       Одного разу в них у хаті сталося вночі дві події. Коли Сашко прокинувся вранці
на печі в ячмені, то відразу відчув, що трапилося щось незвичайне. Пахло якось
дивно, ніби в церкві. Мати підійшла до сина й сказала, що вона йому ляльку привела.
І показала дитину в ночвах. Хлопчикові ця лялька зовсім не сподобалась                               —   з
маленьким сизим поморщеним личком. А мати милувалася нею й говорила, що яка
ж вона гарненька. Потім заплакала й повідомила, що                       померла баба Марусина.
Сашко аж зрадів, що ніхто тепер не буде нікого проклинати…
---
                                                  135

                             7) Повінь на Великдень, порятунок людей
      Часом вода навесні розливалась так пишно, що в ній потопали не тільки ліси й
сінокоси.    Цілі   села   тоді   потопали,     гукаючи     собі  порятунку.      Так,  одного     разу
трапилася надзвичайно сильна повінь. У батька був один човен на всю округу, тому
до нього прийшов поліцейський Макар і велів їхати рятувати людей на Загребеллі.
Це було якраз перед Великоднем, тому батько відмовлявся, бо, мовляв, не може
вранці не пошанувати святу паску. Поліцай пригрозив йому в’язницею, і батько
погодився, велів матері дати йому паску, хоч і не свячену. Вдосвіта вони з Сашком
підпливли до затопленого села. Батько сидів із веслом на кормі — веселий і дужий.
Він відчував     себе героєм—мореплавцем, рятівником. А вода все прибувала. Село
опинилося на острові. Потім стихія ввірвалася в хати, хліви. Люди рятувались на
стріхах. Худоба потопилася. Скоро з-за хати виплив невеличкий човник, а в човнику
—  отець Кирило, дяк Яким і кормчий за веслом                  —  паламар Лука. Духовні особи
плавали поміж хатами та святили паски. Батько підсміювався над отцем Кирилом і
його помічниками. Батюшка не любив Сашкового батька за красу і непокірність, а
тепер розсердився за його жарти, а ще більше, коли батько сказав, що не може
хвалити     Бога    за  таку   повінь.   Отець     Кирило     так   гнівно    закричав,    що    човен
похитнувся, і священнослужитель, зателіпавши руками, полетів сторч у воду. За ним
попадали і дяк з паламарем, проте батько Сашка, зачепивши отця Кирила за
золотий ланцюг ручкою весла, втяг його «у свій ковчег», а потім стали витягати й
дяка, проте, витягаючи, так сміялися, що             забули про паламаря Луку, якого, може,
з’їли вже раки. Отака була вода…

                       8) Спогад про долю села в роки воєнного лихоліття
      Загинуло й щезло геть з лиця землі рідне село не від води, а від вогню — теж
весною, через півстоліття. Його спалили німці за допомогу партизанам. Згоріла
церква, переповнена людьми. Карателі ганялися за жінками, однімали дітей і кидали
їх у вогонь, а матері, щоб не терпіти таких лютих мук, самі кидалися за дітьми у
вогонь. Повішені моторошно гойдалися на шибеницях. Не стало прекрасного села…

                         9) Спогади про косовицю й бійки між родичами
      Весняні води стояли довго, тому й косовиця в те літо розпочалася пізно.
Збиралися на косовицю довго, мати не пускала малого Сашка, боячись, що його і
комарі з’їдять, і втопитися може, і впасти з кручі, і косою обріжеться. Але батько на
те не зважав, узяв-таки… Сашко лежав на возі. Він їхав                    «у царство трав, річок і
таємничих озер». Дорога до Десни була складна і довга — з калюжами, болотами,
горбами, кручами та бродами. Хлопець дивився на зоряне небо, Чумацький Шлях і
непомітно заснув, а прокинувся вже на березі Десни. Сінокіс був гуртовий. При
розподілі копиць майже завжди була бійка, бо то батькові, то дядькові здавалося,
що    його   обділили,     обдуривши       на   одну   копицю.     Ті  бійки    здавалися     Сашкові
надзвичайно запеклими. З тонким гумором автор описує одну з таких бійок:«Кров
лилася з них казанами. Вони відрубували один одному голови, руки, врубалися в
розпалені груди, і кров, кажу ж бо, лилася з них відрами, казанами…»                        Особливо
войовничим був дід. Запеклі непорозуміння тривали аж до вечора, але до згоди
приходили        завжди.     Дід    охолоджував        свій    запал    глеком      води,    а   потім
філософствував під дубами, що все тепер не таке, як раніше, усе гіршає, дрібнішає, і
Сашко дуже жалкував, що коли він виросте, то «світ споганіє»,                        і «не буде вже
сінокосу тоді, ні риби».
---
                                                   136

         10) Спогади про тварин - диких та свійських; дядько Самійло-косар; уявна
                                            розмова коней
       Погодою на сінокосі, казали, років півтораста завідувала ворона. Це була, так
би мовити, «фамільна ворона» Довженків. Вона                  все бачила і чула, і віщувала дощ.
Один дядько Самійло не вірив їй. Він не був освіченою людиною, навіть і хліборобом
він був поганим. Але,«як і кожна майже людина, він мав свій талант і знайшов себе
в ньому. Він був косар. Він був такий великий косар, що сусіди забули навіть його
прізвище і звали його Самійло—косар, а то й просто Косар. Орудував він косою, як
добрий маляр пензлем чи ложкою — легко і вправно. Коли б його пустили з косою
просто, він обкосив би всю земну кулю…».                 У всьому ж іншому він був людиною
немудрою і слабкою.
       Ворона     знала    кожного      й   бачила,    хто   чого    хоче.   Одного      разу    батько,
розсердившись        на   пташку     за  дощ,    який    вона    накрякала,     попросив      мисливця
підстрелити її. Але ворона одразу ж перелетіла на дуб за Десною. Повернулася
надвечір і накаркала такого дощу, що він погноїв усе сіно…
       Диких звірів довкола села було мало: їжак, заєць, тхір. Вовки перевелися.
       А от леви, вважав Сашко, водилися, але дуже рідко.«Один лише раз по висипу
Десни пройшов був лев, та й то, кому не розказую, ніхто віри не                       йме».   Проте на
другий день виявилося, що лев дійсно був: йому вдалося звільнитися на деякий час
з клітки під час аварії на залізниці під Бахмачем. Він був з мандрівного звіринця. Але
йому не пощастило погуляти на волі: звіра незабаром оточили і вбили.
       А хіба можна не згадати собаку Пірата, великого, немолодого і поважного пса,
який довго жив у них. Одного разу Пірат загубився у Борзні на ярмарку, де батько
продавав дьоготь. Аж ось в неділю, тижнів через п’ять, коли всі сиділи біля хати,
біжить     Пірат   —   зморений,     худючий.      Метрів    за   сто   впав   додолу     і поповз     до
господарів, своїм виглядом і голосом виражаючи усю повноту собачого щастя.
Батько, хоч і ненавидів одвертість почуттів, розчулився… Або ось про коней…
Сашкові здавалось, начебто коні й корови щось знають,                    якусь недобру таємницю,
тільки нікому не скажуть. Якось хлопчик навіть підслухав розмову двох коней, що
паслися вночі після важкої денної праці.             Вони питали один одного, чого це хазяїн
такий злий і часто їх б’є. Один кінь відповів другому, що то не їх людина б’є, а свою
недолю. З тих пір Сашко ні разу не вдарив коня…

                                11) Невдалий початок шкільної науки
       Пройшли косовиця і жнива, поспіли яблука і груші. Хлопцеві пошили нові довгі
штани і повели до школи.
       Учителем був Леонтій Созонович Опанасенко — старий, нервовий і сердитий.
Носив золоті ґудзики і кокарду, був вищим за батька, тож це надавало йому грізної
сили. Учитель спитав хлопця, як його звати, але той так злякався, що втратив голос,
потім усе-таки ледве вимовив своє ім’я. Далі учитель поставив                      не зовсім розумне
питання: як звати батька. Сашко відповів: «Батько!» Глянули батько з сином один на
одного й зрозуміли, що діло їхнє програне. Нудьга вхопила хлопця за серце, і він не
зміг нічого більше сказати. Учитель промовив: «Не развитый!» — і відправив геть.
       Страждання малого Сашка здавалися безмірними, і світ здавався загубленим.
Він не захотів навіть обідати й пішов у сад, став біля вулика. До життя його
повернула бджола, яка вкусила й зробила дуже боляче.

                                           12) Ліричний відступ
       Завершується твір ліричним відступом               —  роздумом автора, де він           пояснює,
навіщо так детально зупинився на спогадах про дитинство. Він зізнається, що не є
---
                                                  137

прихильником старовини, а сином свого часу, проте, на його думку, безбарвним та
порожнім      є  життя    тієї  людини,     яка,   «обертаючись       до   найдорожчих       джерел
дитинства та отроцтва, нічого не бачить дорогого, небуденного, ніщо не гріє її…
Сучасне завжди на дорозі з минулого в майбутнє.                 Чому ж я мушу зневажати все
минуле? Невже для того, щоб навчити онуків ненавидіти колись дороге й святе моє
сучасне…»
      Багато в житті Сашкових батьків було горя, темряви і жалю. І топили вони горе
у сварках та горілці. Але найбільше, що їм відпустила доля,                  —  це роботи, тяжкої
праці. Хоч були народжені для любові, усі родичі прожили свій вік нещасливо. Але
все це в далекому минулому. Одна лише Десна залишилася у спогадах незмінною.
Твір завершується палким зверненням до рідної Десни:                   «Благословенна будь, моя
незаймана дівице Десно, що, згадуючи тебе вже много літ, я завжди добрішав,
почував себе невичерпно багатим і щедрим… Щасливий я, що народився на твоєму
березі, що пив у незабутні роки твою м’яку, веселу, сиву воду, ходив босий по твоїх
казкових висипах, слухав рибальських розмов на твоїх човнах і казання старих про
давнину, що й досі, дивлячись часом униз, не втратив щастя бачити оті зорі навіть у
буденних калюжах на життєвих шляхах».

                                               Аналіз твору
Літературний рід: епос.

Жанр:кіноповість (за словами самого Довженка, «автобіографічне кінооповідання»).
Це  автобіографічний твір        - спогади Олександра Довженка про його дитинство в
рідному селі Сосниця на Чернігівщині.
      Зауважте!     В українській літературі саме Довженко, видатний кінорежисер і
водночас     письменник,      започаткував      новий    жанр    —  кіноповість,     тобто    повість,
написану     з  урахуванням       специфіки      кіно.  Саме    до    цього    жанру    належить      і
«Зачарована Десна». Митець писав свої твори, щоразу думаючи про те, як вони
виглядали би на екрані. Тож засоби кіномистецтва, його прийоми (як-от детальна
розробка діалогів, увага до кольорів, побудова оповіді у вигляді монтажу окремих
епізодів   чи   картин,    часом    не   пов’язаних     між   собою,     переміщення       часових    і
просторових площин) були складовою його індивідуального стилю.

Історія створення:       Перші записи в «Щоденнику» митця, що стосуються планів
написання «Зачарованої Десни», датуються                ще 1942 роком. Зокрема, Довженко
пише: «А вчора, пишучи спогади про дитинство, про хату, про діда, про сінокіс, один
собі у маленькій кімнатоньці сміявся           і плакав. Боже мій, скільки ж прекрасного і
доброго було в моєму житті, що ніколи-ніколи вже не повернеться! Скільки краси
на Десні, на сінокосі      і скрізь —   усюди, куди тільки не гляне моє душевно око…».
Багаторічна     туга    за  рідною     землею     в   повоєнні     роки   дуже     позначилась      на
моральному стані Довженка (згадаймо, що вже на початку «Зачарованої Десни»
митець пише про тугу через «довгі роки розлуки з землею батьків»). Він рвався до
України,    але   марно,     адже    туди    за   жорстоким       рішенням      радянської     влади,
невдоволеною сміливістю Довженка у відстоюванні власних поглядів, він мав право
їздити лише у відрядження, а жити мав у Москві. У 1948 р. письменник уже чітко
заявляє    про   свій  намір    написати     докладно,     з  великими      екскурсами      у  власну
біографію, у дитинство, у родину, у природу, пригадати всі чинники, які створювали
й  визначали      його   ставлення     до   життя,    тонкість    сприйняття      світу   та  людей.
Довженко працював над «Зачарованою Десною» упродовж 14 років, з 1942 по 1956
рік,  щоразу    вертаючись      до   неї.  Тільки   в  березні    1956    року   журнал     «Дніпро»
---
                                                 138

видрукував повість (проте сценарію для фільму з неї Довженко не створив), а
наступного року, вже по смерті автора, твір вийшов окремим виданням.

Тема:спогади письменника про своє дитинство, про рідну землю як джерело його
духовності та таланту, а якщо ширше, розповідь про долю українського народу, його
культуру, вірування, сімейні традиції.

Головна ідея:     оспівування краю дитинства, його людей-трудівників, краси його
природи.     Ідейним     лейтмотивом       кіноповісті    також    можна     вважати     пристрасне
бажання митця бути максимально корисним своєму народові, його роздуми про
своє народне коріння.

Сюжет та особливості композиції твору:               Твір не має як такого чіткого сюжету з
послідовним розвитком подій. «Зачарована Десна» складається зі схожих на новели
окремих спогадів про життя селянської родини, про красу хліборобської праці, про
народну мораль і мудрість тощо.
      Розповідь має два плани. Перший              —  це  новели про дитинство Сашка (його
враження     від   природи,     захоплення     довкіллям;     перші    враження      від  тогочасної
соціальної дійсності, злиденного життя хліборобів). Другий план                       —   це ліричні
відступи Олександра Довженка вже як зрілого майстра (філософське осмислення
краси природи та людської праці, роздуми про роль дитинства у формуванні
особистості, про тяжку долю українського народу тощо). У творі можна умовно
виділити окремі новели чи епізоди (їх можна назвати, наприклад, «Город», «Смерть
братів», «Смерть прабаби», «Повінь», «Сінокіс» тощо), які перериваються ліричними
й публіцистичними відступами-роздумами.

Головні герої: два ліричні герої — малий Сашко (у новелах) і Олександр Довженко (в
авторських     відступах);    Петро     Семенович      (батько),    Одарка     Єрмолаївна      (мати);
прабабуся Марусина, дід Семен, прадід Тарас, дядько Самійло.

Другорядні персонажі:        брати Сашка:     Лаврін, Сергій, Василько й Іван; дід Захарко,
учитель Леонтій Опанасенко тощо.

                               Характеристика основних персонажів

      Сашко.     Основні     риси     малого     Сашка     —    безпосередність,       довірливість,
допитливість, спостережливість. Він жадібно вбирає перші життєві враження                            —
украй суперечливі: по-дитячому наївне розуміння картини Божого суду, думки про
«перший     гріх»   через    вирвану     моркву     тощо.    Сашко     живе    в   чарівному     світі,
сповненому несподіванок (як-от історія з левом) та манливих таємниць. Він дуже
тонко відчуває красу природи: у городі, наповненому всякою живністю, у саду із
яблуками, грушами, сливами, на лузі над Десною в пору косовиці, у човні під час
повені, на копиці пахучого сіна, на воді під самими зорями.

      Петро Семенович — батько Сашка.               Письменник захоплюється його красою,
принциповістю, благородством, безкорисливістю, готовністю прийти на допомогу
слабшому, працьовитістю:
      Про зовнішність та характер батька:«Багато бачив я гарних людей, але такого,
як батько, не бачив. Голова в нього була темноволоса, велика і великі розумні сірі
очі, тільки в очах чомусь завжди було повно смутку: тяжкі кайдани неписьменності
---
                                                   139

і несвободи. Весь в полоні у сумного і весь в той                  же час з якоюсь внутрішньою
високою культурою думок і почуттів.
       Скільки він землі виорав, скільки хліба накосив! Як вправно робив, який був
дужий і чистий. Тіло біле, без єдиної точечки,                волосся блискуче, хвилясте, руки
широкі, щедрі…        Жарт любив, точене, влучне слово. Такт розумів і шанобливість.
Зневажав начальство і царя»;
       «З нього можна було писати лицарів, богів, апостолів, великих учених чи
сіятелів, — він годивсь на все. Багато наробив він хліба, багатьох нагодував, урятував
од    води,    багато     землі    переорав,      поки    не    звільнився     від   свого     смутку».
Про його одяг: «Одне, що в батька було некрасиве,-                     одяг. Ну такий      носив одяг
негарний, такий безбарвний, убогий! Неначе нелюди зухвалі, аби зневажити образ
людини, античну статую укрили брудом і лахміттям».
       Цей образ втілює думку про трудовий народ як невичерпне багатюще джерело
талантів, проте митець не ідеалізує свого               батька: він показує його й у хвилини
розпачу     або   гніву,   згадує    його    вибуховий      характер     («Неприємно,       як  батько
приходить додому п’яний і б’ється з дідом, з матір’ю або б’є посуд»).

       Одарка Єрмолаївна — матір Сашка. Була невтомною трудівницею, найбільше
в житті любила«саджати що-небудь у землю, щоб проізростало». Багатий город, на
якому     росло    все,   —   то   праця    її рук.   Цілими     днями     жінка    клопоталася       по
господарству, у любові до праці виховувала своїх дітей. Її життя було тяжке: у родині
часто спалахували сварки, нерідко доходило й до бійок; Одарка мусила пережити
смерть своїх дітей, що й підкошувало сили, забирало красу. Була богомільною й
дуже    забобонною.       Цю    її рису    письменник      змальовує      з гумором:      «Сама    мати
божилася, що буде в раю між святими, як боляща великомучениця, що годує ворогів
своїх — діда й бабу — та догоджає їм. Мати молилася святому Юрію Побідоносцеві,
що топтав змія лошаком, і отак благала потопити її ворогів — батька, діда й бабу, що
занапастили їй життя». Вона вірила в різні народні прикмети, чари. Клялася, що ще
в дівочі роки їй уві сні явився святий Юрій та сказав,                 що його іменем вона буде
робити людям добро:           «З того часу, щось років          через десять чи двадцять, мати
об’явила себе ворожкою і почала лікувати людей від зубів, пристріту й переляку, хоч
і сама хворіла».

       Дід Семен     — один із центральних образів твору. Саме його можна вважати
уособленням духовної краси українців, чемності, чистоти та людяності.
       Про його зовнішність: «У нас був дід дуже схожий на бога. Він був високий і
худий, і чоло в нього високе, хвилясте довге волосся сиве, а борода біла. І була в
нього велика грижа ще з молодих чумацьких літ. Пахнув дід теплою землею і трохи
млином».
       Про любов діда до природи та дивовижну єдність із нею: «Він був наш добрий
дух лугу і риби. Гриби й ягоди збирав він у лісі краще за нас усіх і розмовляв з кіньми,
з телятами, з травами, з старою грушею і дубом — з усім живим, що росло і рухалось
навколо».
       Про любов до кожної людини: «Любив дід гарну бесіду й добре слово». Дід
Семен кожного зустрічного незнайомця називав «доброю людиною» та бажав йому
здоров’я.
       Про звички й уподобання діда Семена:                   «Влітку    дід   частенько     лежав    на
погребні ближче до сонця, особливо в полудень, коли сонце припікало так, що всі
ми, й наш кіт, і собака, і кури ховалися під любисток, порічки чи в тютюн. Тоді йому
була найбільша втіха...
---
                                                   140

       Більш за все на      світі любив дід сонце. Він прожив під сонцем коло ста літ,
ніколи не ховаючись у холодок. Так під сонцем на погребні, коло яблуні, він і помер,
коли прийшов його час.
       Дід любив кашляти. Кашляв він часом так довго й гучно, що скільки ми не
старалися, ніхто не міг його як слід передражнити. Його кашель чув увесь куток.
Старі люди по дідовому кашлю вгадували навіть погоду».

       Прабаба Марусина          мала складний характер. Можливо, через тяжке                  життя
вони    накопичила      багато злості на       людей.     Своєрідною творчістю її душі          були
прокльони:«Отак, як дід любив сонце, так його мати, що її … звали Марусиною,
любила прокльони. Вона проклинала все, що попадалось їй на очі, — свиней, курей,
поросят, щоб не скугикали, Пірата, щоб не гавкав і не гидив, дітей, сусідів. Кота вона
проклинала щодня по два-три рази так, що він трохи згодом був якось захворів і
здох десь у тютюні. Вона була малесенька й така прудка, і очі мала такі видющі й
гострі, що сховатись од неї не могло ніщо світі. Їй можна було по три дні не давати
їсти. Але без прокльонів вона не могла прожити й дня. Вони були її духовною їжею.
Вони    лились     з  її вуст   невпинним       потоком,     як   вірші   з  натхненного   поета,    з
найменшого приводу. У неї тоді блищали очі й червоніли щоки. Це була творчість її
палкої, темної, престарілої душі».

       Прадід Тарас.      Його так само, як і діда Семена, можна назвати уособленням
народної мудрості й душевної щедрості.                  Він першим почав розкривати перед
допитливим хлопчиком дивовижні таємниці природи, її неповторну красу:«Голос у
нього був такий добрий, і погляд очей, і величезні, мов коріння, волохаті руки були
такі ніжні, що, напевно, нікому й ніколи не заподіяли зла на землі, не вкрали, не
вбили, не одняли, не пролили крові. Знали труд і мир, щедроти й добро».

       Про дядька Самійла сказано, що він майже в усьому був пересічною людиною:
«Дядько Самійло не був ні професором, ні лікарем, ні інженером. Не був він, як уже
можна догадатись по одному його імені і по тому, що тут писалось, ні суддею, ні
справником, ні попом. Він нездатний був на високі посади. Він навіть не був добрим
хліборобом. Він вважавсь поганим хліборобом. Його розумових здібностей не
вистачало на сю складну і мудру професію».
       Проте й він мав свій талант, був дуже працьовитою людиною:«Але, як і кожна
майже людина, він мав свій талант і знайшов себе в ньому. Він був косар. Він був
такий великий косар, що сусіди забули навіть його прізвище і звали його Самійло-
косар, а то й просто Косар. Орудував він косою, як добрий маляр пензлем, — легко і
вправно. Коли б його пустили з косою просто, він обкосив би всю земну кулю, аби
тільки була добра трава та хліб і каша. Поза своїм талантом, як се водиться часто
серед вузьких фахівців, він був людиною немудрою і навіть немічною».

                                        Ліна Костенко
                                            «Маруся Чурай»
                                           Переказ змісту

                            Розділ І. «Якби знайшлась неопалима книга»
---
                                                   141

       Полтавська дівчина Маруся Чурай перебуває на лаві підсудних, і«пів-Полтави
свідків   під   дверима». Маруся        стоїть   перед    судом     тому,   що    її звинувачують       у
навмисному       отруєнні    свого    коханого     Гриця Бобренка.         Один    за  одним     свідки
розповідають, що бачили, як Гриць і Маруся зустрічалися, як дівчина кинулася через
кохання в річку і її врятував Іван Іскра. Мати Гриця привела аж сімнадцять свідків, які
стверджують, що Маруся — відьма. Війт Горбань вважає, що Маруся, дізнавшись про
одруження свого нареченого з іншою, Галею Вишняківною, навмисно напоїла його
отрутою. Сама ж Маруся стоїть і мовчить. А матері Гриця так                       хочеться бачити її
приниження, каяття.
       Яким Шибалист розповів громаді, як ріс Грицько, якого Чураї і годували, й на
розум наставляли, бо матері його все ніколи було:"воювала — за курку, за телицю,
за межу". Діти зростали разом, покохали одне одного. Маруся — щиро, самовіддано,
а от у Гриця в душі двоїлося:"Від того кидавсь берега до того. Любив достаток і
любив пісні". До суду прибув посланець із Січі з листом про необхідність допомоги
Хмельницькому. Він послухав справу і сказав, що треба подивитися на цю справу ще
з боку зради:"Зрадити в житті державу — злочин, а людину — можна?!"
       Найбільше через цей суд страждає Іван Іскра – козак, що любить Марусю. Але
він, перш за все, патріот, тому говорить:            "Ця дівчина не просто так Маруся. Це —
голос наш. Це —        пісня. Це    —  душа... Коли в поход виходила батава, —               її піснями
плакала      Полтава...    Людей      такого    рідкісного     дару     хоч   трохи,    люди,     треба
берегти!" Але судді ухвалили вирок — страту на шибениці.

                          Розділ II. «Полтавський полк виходить на зорі»
       Спливає час. Усюди битви. У боях             (польсько-українська війна, події роману
відбуваються за доби Богдана Хмельницького) вирішується доля народу. І що там,
здавалося б, чиєсь маленьке життя? Але Полтава мовчить, приголомшена власним
вироком. Сумно, без пісень, виходить Полтавський полк на зорі в похід. Іскра мчить
посланцем до гетьмана Хмельницького.

                                           Розділ III. «Сповідь»
       У цьому розділі ми дізнаємося більше про історію кохання Марусі та Гриця
Бобренка, а також про те, як насправді загинув Гриць. Очікуючи страти, Маруся
думає:"Пройшло життя. Не варто було й труду. Лише образи наберешся вщерть".
Вона зневірена, покинута, до того ж, як ми дізнаємося, і не винна у смерті Гриця.
Картає себе, що загинув хлопець не по-людськи, усі з ним прощаються, тільки до неї
нікому немає діла. Маруся пригадує дитинство, працю разом із Грицем. Згадує й
перше горе       —  смерть    батька, який був справжнім героєм, лицарем. Коли вона
почула, як про Гордія Чурая співає кобзар, у неї в душі задзвеніли пісні. Любов її
батьків одне до одного була для дівчини взірцем, тому вона й вимріяла, вигадала
собі кохання:"Моя любов чолом сягала неба, а Гриць ходив ногами по землі".
       Парубкові не стільки сподобалася інша дівчина, як набридли щоденні материні
нарікання на нестатки. Гриць і Марусі часто говорив:"Затям, любов любов'ю, а життя
життям". А він же був хоробрим козаком! Але:"Не так ті кулі козаку страшні, як це
щоденне пекло метушні". Бобренчиха весь час говорила синові, що Маруся — надто
розумна для дівчини. І Гриць обирає             Галю Вишняківну. Особливо на користь Галі
зіграло те, що вона була з заможної родини, а Маруся — дуже бідна, нічого не мала.
"Нерівня душ       –  це гірше, ніж майна!"        Але виявилося, що вдавати кохання теж
нелегко. Й одного разу він приходить до Марусі, щоб полегшити свою душу. Благає
простити, клянеться в коханні. Та Маруся йому не вірить. Але не хоче помсти:"Я не
труїла. Те прокляте зілля він випив сам. Воно було моє". (З розпачу дівчина зібрала
---
                                                   142

зілля, про яке знала від бабусі. Вона не хотіла жити, й смерть здавалася їй єдиним
виходом. Але сталося не так, як задумала Маруся: зілля, яке вона приготувала для
себе, випадково випив Гриць і помер).

                                    Розділ IV. «Гінець до гетьмана»
       Палає    Україна,    скрізь   точаться     бої.  Іван  Іскра (козак,      що   кохає Марусю)
поспішає до Білої Церкви, де перебуває Богдан Хмельницький. Нарешті дістався. У
гетьмана — безсонням обпалені очі. І все ж Іван, повідомивши гетьмана, що полк у
дорозі, розповів йому про Марусю Чурай. Той згадав славного Гордія Чурая, а також
пісні Марусі (адже Маруся Чурай складала чудові пісні, які потім співала вся Україна).
Хмельницький, подумавши, написав наказ про помилування славної піснярки. Та чи
встигне козак до Полтави вчасно?

                                             Розділ V. «Страта»
       На світанку Маруся вже була готова до                   страти. Мати принесла їй чисту
сорочку, намисто. Безжальний натовп прийшов подивитися на видовище. Маруся
йшла гарна, як завжди, й горда.              Вона   навіть не заплакала.         Та раптом з’явився
вершник      —  гонець від гетьмана з помилуванням:               "В тяжкі часи кривавої сваволі
смертей і кари маємо доволі. ... Її пісні – як перло многоцінне, як дивен скарб серед
земних марнот. Тим паче зараз, при такій війні..."
       Маруся мовби скам'яніла: вона не хотіла помилування, бажала померти.

                                            Розділ VI. «Проща»
       Мати Марусі не витримала такого випробування й незабаром пішла з життя.
Відчуваючи біль у душі, Маруся зібралася на прощу.
       Йшла дорогами чорна, худа, дивилася на світ порожніми очима. Тільки з часом
краса рідної природи трохи вилікувала душу. Дорогою дівчина зустріла мандрівного
дяка, який поставився до неї, як до рідної дитини. Маруся не сміла відкритися йому,
хто така, розповісти про свою долю. Тепер Маруся та дяк подорожують Україною
разом.     Дорогою вони бачать страшні картини обпаленої землі, сплюндрованої
війною. Маруся складає пісню про Байду та інших славних захисників вітчизни, а дяк
дивується з її голосу. Доходять до Києва — суцільної руїни на той час. Дяк каже, що
треба вчитися на прикладах власної історії. Також він розповідає Марусі історію зі
свого життя: як він колись кохав панну, але та його мову назвала "хлопською". Дяк
зрікся своєї любові до чужої йому духом людини. Дяк залишив Марусі в дарунок
хустку, і їхні шляхи розійшлися.

                                        Розділ VII. «Дідова Балка»
       Зима в Полтаві була тривожна: скрізь порожньо, тихо, сумно. Тільки димок
куриться з Дідової Балки. Там живе дід Галерник. Двадцять років він пробув у неволі
на галерах. Дід виробляє з дерева ложки та різні немудрі хатні речі. До нього завітав
Іван Іскра, щоб порадитися щодо Марусі. Вона самотня, горда, ніякої допомоги від
людей      не   приймає.     А   він   же    хотів   зробити     її  щасливою,       відчував     велику
спорідненість душ і долі.

                                     Розділ VIII. «Облога Полтави»
       Незабаром       під  брамами      Полтави      зупинилося      польське     військо.    Його,   за
угодою, мали би впустити, але брама зачинена, міцна, і на валах козацтво походжає.
Вороги лютують, а їм подають універсал, в якому говориться, що полк стоїть у
полковому місті,"це значить — стоїмо ми на своїй землі".
---
                                                   143

       На    валу   стоїть   Іскра,   думає    про    Марусю.     Вона    відмовилася      стати    його
дружиною, говорячи:          "Моє життя       —   руйновище любові, де вже ніякий цвіт не
процвіте". Іван був у Марусі, а вона навіть не зраділа, «сама як тінь».
       Врешті, облогу зняли. Полтава ожила.

                          Розділ IX. «Весна, і смерть, і світле воскресіння»
       Після тяжкої зими прийшла весна, принесла надію на спасіння."Цвіте земля,
задивлена в свободу. Аж навіть жити хочеться мені", — радіє Маруся, хоч хвора на
сухоти (туберкульоз). Маруся приречена — ми розуміємо, що їй залишилося жити
лічені дні. У неї кашель, лихоманка. Прийшов Іван Іскра, посидів мовчки й пішов, бо
час було знову рушати на війну:"Богдан підняв козацтво за свободу, універсалом
обіслав полки". Маруся (незадовго до смерті) стоїть край шляху, як колись, а повз неї
проходив полк, співаючи її пісні:"Зелененький барвіночку", "Не плач, не журися, а за
свого миленького богу помолися", "Ой не ходи, Грицю". Тобто твір, з одного боку,
завершується смертю Марусі Чурай, та з іншого боку, ми розуміємо, що її пісні
безсмертні, бо будуть вічно жити серед українців.

                                           Стислий аналіз

Літературний рід: ліро-епос.

Жанр: історичний роман у віршах.

Тема:    зображення       нещасливого       кохання     Марусі     Чурай    і  Грицька     Бобренка      в
поєднанні з історичними подіями XVII ст.

Ідея: непереможність особистості з багатим духовним світом і українського народу,
глибока віра в їх духовну силу, в безсмертя мистецтва.

Сюжет:      дві сюжетні лінії – 1) особиста: Маруся Чурай               —  Грицько Бобренко та 2)
історична: національно-визвольна боротьба українського народу під керівництвом
гетьмана Богдана Хмельницького проти польської шляхти.

Композиція: 9 розділів. Центральний розділ - третій: "Сповідь".

Проблематика:
- зрада й вірність;
- моральна відповідальність;
- роль митця в суспільстві;
- духовний розвиток;
- війна і мир.

               Персонажі, їхня коротка характеристика, основні цитати про них

Головні:    Маруся Чурай, її матір;        Грицько Бобренко         – коханий Марусі, його матір
Бобренчиха; Іван Іскра — козак, який любить Марусю.

Другорядні:      полтавський полковник Мартин Пушкар, війт Семен Горбань, Галя
Вишняківна, Богдан Хмельницький, мандрівний дяк та інші.
---
                                                  144

                                           Основні персонажі

      Маруся Чурай – незвичайна дівчина з Полтави, дуже вродлива, талановита. Її
образ виступає в єдності з образом України. Всі свої найсвітліші почуття вона
висловила в піснях. Маруся чиста серцем, розумна, окрім того, наділена поетичними
і музичними талантами. Творення пісні для Марусі є чи не головним способом
самовираження.
      «В розмові я, сказати б, то не дуже.
      А в пісні можу виспівати все», –
      признається Маруся.
      «Ця дівчина не просто так, Маруся.
      Це – голос наш. Це – пісня. Це – душа.
      Коли в похід виходила батава,
      Її піснями плакала Полтава.
      Що нам було потрібно на війні?
      Шаблі, знамена і її пісні»
      (Іван Іскра про Марусю).

      Гордій Чурай – батько Марусі. Був полум’яним патріотом, мужнім оборонцем
своєї землі. Швидкий на розум, чистий серцем, Чурай не терпів кривди, знущання
над людьми. Про його славні подвиги складено пісні, які передаються з покоління в
покоління:
      «…пішов у смерть — і повернувся в думі,
      і вже тепер ніхто його не вб’є.»

       Матір     Марусі    була матір’ю по своїй суті,        «матір’ю усьому на землі»          (дуже
добра    та  чуйна    людина).     Не   випадково      Гриць    казав,   звертаючись      до   Марусі,
напрочуд точні слова:«Тут двоє матерів, твоя і Божа».

      Гриць Бобренко         –   хлопець,    якого    покохала Маруся.         Вiн  був   вродливим
парубком      i  сміливим      на   війні,  проте     в  особистому       житті    слабовольним        i
безхарактерним:
      «Грицько ж, він міряв не тією міркою,
      В житті шукав дорогу не пряму.
      Він народився під такою зіркою,
      Що щось в душі двоїлося йому.
      Від того кидавсь берега до того.
      Любив достаток і любив пісні…»            (характеристика Гриця Бобренка).

      Гриць    перебував пiд впливом своєï             матерi Бобренчихи, меркантильної та
дрібної за духовними якостями жінки, котра не хотiла нiчого знати про одруження
сина з бідною Марусею. Марусина ж любов до Гриця була безоглядною й сильною.
Трагедiя дiвчини полягає в тому, що ïï велике почуття поглинули буденні проблеми:
Гриць шукав заможну дівчину, а Маруся була бідною.
      «Моя любов чолом сягала неба,
      а Гриць ходив ногами по землі»               (цими словами Маруся пояснює основну
причину трагедії їхнього кохання).

      Іван Іскра     –  хлопець, що щиро кохає Марусю. Козак, полковий обозний,
звиклий до випробувань і битв.
---
                                                  145

      «Таке нещастя хоч кого знеможе.
      Це ж можна тут рішитися ума.
      Любив же він Марусю, не дай Боже!
      Тепер сидить, лиця на нім нема» (Іван Іскра на суді над Марусею).
      Іван, щоб урятувати         кохану    від  страти    (за  вироком      суду), звертається      за
допомогою до самого гетьмана Хмельницького. Коли заграли знову труби до
походу, Іван відразу відгукується на поклик гетьмана, він у перших лавах, під
корогвами. Для нього обов’язок            – найперше і святе.       Прощаючись з Марусею, він
говорить:
      «І знов земля кипить у боротьбі, І знову я належу не собі».

                                           Другорядні образи

      Мандрівний дяк – дуже чуйна людина, що допомагає Марусі, ставиться до неї,
як до власної дитини. Це людина проста та мудра, яка багато знає                           й глибоко
переймається долею своєї країни.

      Дід    Галерник      –  старий     мудрий     козак,   до    якого   Іван   Іскра    приходить
порадитися про Марусю. Дід двадцять років пробув у неволі на галерах, а тепер
виробляє з дерева ложки та різні немудрі хатні речі.

       Родина Вишняків є яскравим прикладом дрібних людських душ, для яких на
першому плані – матеріальні цінності.
      «Як він уміє красно говорить!
      Які у нього займища і луки!
      Вся Україна полум’ям горить,
      Він і на цьому теж нагріє руки» (характеристика старого Вишняка).

      Галя Вишняківна – заможна, проте негарна дівчина, з якою Гриць Бобренко
зрадив Марусю Чурай. Гриця приваблюють статки багатої родини Вишняків, але аж
ніяк не зовнішність нареченої та риси її характеру, її дрібна та меркантильна душа:
      «Так пухкі у Галі рученята,
      Коса білява, куца і товста.
      Як реп’яшки, зелені оченята
      І пишно закопилені вуста.
      Глуха до пісні, завжди щось спотворить.
      Все вишиває прошви подушок.
      Ще як мовчить, – нічого. Заговорить, –
      Гостренькі зуби – чисто ховрашок».

      У творі також діють реальні історичні особи: полтавський полковник Мартин
Пушкар, гетьман Богдан Хмельницький та ін.

                                        Олесь Гончар
                                           «Модри Камень»
                                            Стислий переказ
---
                                                   146

      Події новели розгортаються в Словаччині, у 1945 році. Розповідь ведеться від
імені радянського бійця-розвідника. Одного холодного зимового дня – після трьох
безсонних діб, проведених у словацьких горах та ущелинах, – він постукав у«лісове
вікно» однієї хати. Дві жінки – мати та дочка (на ім’я Тереза), – почувши від бійця, що
це«свої», «руські», впустили його. Зайшовши до кімнати, оповідач увімкнув ліхтарик
і побачив біля столу злякану матір, а біля високого ліжка її молоду дочку, що
«застигла в подиві, закриваючи груди розпущеними косами». Він загасив ліхтарик і
попросив завісити вікна. Після цього оповідач вийшов надвір, де чекав його товариш
Ілля, та запросив його увійти. Зайшовши, Ілля, вслухаючись у співучу словацьку
мову, вигукнув: «Так ми ж дома! Я все розумію!» Мати, побачивши в бійців скриню з
рацією, злякалася, прийнявши її за радіо. За її словами, саме воно забрало її сина
Францішека. Сталося це так: хлопець постійно слухав по радіо Прагу (столиця Чехії)
та Москву й розповідав про почуте на роботі, а тисовці [словаки-колаборанти, які
підтримували Гітлера, названі так за ім’ям Йозефа Тисо, президента пронімецької
Першої словацької республіки (1939-1945)] прийшли, розбили радіо, а Францішека
забрали. Минулого четверга його розстріляли на кар’єрах як «партизана». У родині
сталася ще одна біда: батька, звичайного лісника, також як «партизана» забрали з
дому й змусили рити шанці німцям. Ілля виніс рацію з хати.
      Тереза була дбайлива та чуйна: вона вправно віддерла з рук оповідача брудні
й  закривавлені бинти та зав’язала руки своєю сухою та м’якою марлею, а також
подавала йому гарячу каву. Боєць відчув, що дівчина увійшла до його серця.
      Дуже швидко оповідач з товаришем мусили покинути гостинних господарів.
Тереза встигла прив’язатися до оповідача, не хотіла його відпускати. Із затишної
оселі розвідники вийшли в           «сліпу вітряницю» (тобто бурю). Далеко внизу гримів
фронт. За містечко Модри Камень точилися тривалі бої. Тереза провела бійців та
розповіла, як дістатися до         млинів. Прощаючись, оповідач сказав, що він та Тереза
ще неодмінно зустрінуться. Дівчина ж сказала, що сама доля звела її з оповідачем,
та обіцяла чекати на його повернення.
      … Він повернувся вже після того, як радянські солдати зайняли і Модри Камень,
і шосе, і гори. Але на місці Терезиної хати побачив попелище. Згорьована Терезина
мати порпалася в ньому. Спочатку вона навіть не впізнала оповідача,                       а коли він
нагадав,   хто він, її безкровні губи засіпались. Виплакавшись, вона розповіла, що
сталося з Терезою. Наступного дня вранці після відходу радянських гостей прийшли
словаки-поліцаї – шукати Терезиного батька, що втік від робіт. Вони стверджували,
що той був уночі тут. Тереза заперечила. Поліцаї сказали, що бачили сліди на снігу.
Почали все перекидати в хаті й знайшли закривавлений бинт. На питання, чия це
кров, дівчина сказала, що її (мовляв, утяла собі руку). Звісно, ніхто їй не повірив.
Поліціянти вирішили, що в хаті були партизани. Почувши це, старший шваб (німець),
що був із ними, наказав вести Терезу на Мікулов. Мати пішла слідом за ними на гору.
Як заходили на кряж, Тереза весь час озиралася. Поліцаї допитували її, куди вона
дивиться. Вона сказала, що хоче надивитися на Модри Камень, бо має там кавалера.
Раптом один із поліцаїв зауважив, що вона дивиться не на вєсніцу (словацькою –
село), а «на Руське». Вони здогадалися, що вона має кавалера серед радянських
---
                                                  147

бійців. Тоді почали її бити канчуками.             Поліцаї кинули Терезу перед себе, стали
підганяти та грозити. Тереза все одно оглядалася. Її сікли та погнали бігцем. Так і
забили    до смерті.     Бігши за     ними, мати спіткнулася          та впала на камінь, де й
пролежала до ночі…
      Після тих трагічних подій минуло багато днів. Рудні гори вже не забиті снігами,
а зелені, пишні, зігріті весняним сонцем, і зацвітає пролісок, який по-словацьки
зветься «небовий ключ». У Словаччині вже панує мир. А в пам’яті оповідача все не
меркне та його        зустріч із Терезою, його перше кохання. У його фантазії часто
виникають зустрічі з Терезою, розмови з нею. Однією з таких уявних розмов і
завершується твір. Закохані обіцяють одне одному, що тепер завжди будуть разом.
«…Я.Нікуди тепер ми не будемо спішити, як тоді взимку. Тоді ми майже ні про що
не встигли поговорити. Лютий вітер, шугаючи в скелях, заважав нам.
Тереза.    Зараз ми      маємо час! Зараз я доскажу                вам усе недосказане тоді.
Слухайте ж! Чуєте, як лущать зелені спини гір, гріючись на сонці? А небо над
нами, весняне й високе, гуде од вітру, мов блакитний д звін!.. Слухайте ж!»

                                            Аналіз твору

Літературний рід: епос.

Жанр: новела.

Тема: трагічно обірване війною кохання радянського солдата та словацької дівчини.

Ідея: утвердження сили кохання, що долає будь-які бар’єри (воєнний час; належність
закоханих до різних народів) і навіть смерть.

Історія написання:       Новела «Модри Камень» має автобіографічну основу. Олесь
Гончар як боєць радянської армії брав участь у звільненні Чехо-Словаччини. У 1945
р. його військова частина на два дні зупинилася в словацькому селі Гринаві, де він
познайомився зі словачкою Юлією. Між молодими людьми спалахнуло кохання.
Воно залишилося в серці митця на довгі роки,               про що свідчать і його щоденникові
записи, і зображення почуттів          лейтенанта Сагайди до словачки Юлічки в романі
«Прапороносці» та артилериста Сашка Діденка до мадярки Лорі в новелі «За мить
щастя».
      Новелу     було    опубліковано      в  1946    р.  в  журналі    «Україна».    Примітно,     що
радянські критики прийняли її «в штики». «Модри Камень» викликав гостру полеміку.
Одна з республіканських газет             висунула письменникові тяжке звинувачення як
«проповіднику зради Батьківщини»; стверджувалося, що політично незрілий автор
пропагує космополітизм.          На той час оспівування кохання радянського солдата та
іноземки було сміливим кроком, адже шлюби з іноземцями в Радянському Союзі
засуджувалися, а в 1947 р. навіть бути заборонені. До того ж, незвична композиція й
стилістика     твору,   зображення      уявної    розмови     героя   з  мертвою      Терезою     дали
підстави для критики письменника за містицизм і нехтування канонами соцреалізму.

Пояснення назви:       Модри      Камень    –  містечко     в  Східній    Словаччині.     Його   назва
перекладається як «блакитний камінь». Ця назва у творі постає своєрідним символом.
Він має не одне значення, проте основним можна вважати силу кохання Терези до
---
                                                   148

оповідача:«Коли я глянув у цей момент [коли Тереза простягнула героєві руку] на
гори, на обшпугований вітром камінь, він уже був мені не такий чужий, як досі».

Місце дії: Словаччина.

Час дії: 1945 р.

Історична довідка.Зауважте! Для кращого розуміння подій, описаних у новелі, варто
пригадати деякі факти з історії, що стосуються участі словаків у Другій світовій війні.
      За кілька місяців після вересня 1938 р., коли прем’єр-міністри Великобританії,
Франції й Італії уклали з Адольфом Гітлером сумнозвісну Мюнхенську угоду про
передачу до складу Німеччини Судетської області Чехословаччини, німці окупували
й   інші   чеські    області.    Тоді    ж   словацькі      нацисти     на   чолі    з  католицьким
єпископом Йозефом Тисо захопили владу в Братиславі й проголосили Словаччину
незалежною        державою.      Вони    уклали     союзну     угоду   з   Німеччиною.      Словацькі
фашисти копіювали німецькі порядки, зокрема переслідували комуністів, євреїв та
циган.
       Словаччина взяла участь у Другій світовій війні на боці Гітлера: на Східний
фронт вирушив 36-тисячний словацький корпус, що дійшов до передгір’їв Кавказу.
Утім, варто зауважити, що більшість словаків не рвалася в бій, не бажаючи стріляти
в представників слов’янських народів, таких близьких мовно та культурно: українців,
білорусів, росіян. Після розгрому німців під Сталінградом словаки                     почали масово
здаватись у полон Червоній армії. До лютого 1943 р. уже понад 27 тис. словацьких
солдатів і офіцерів опинилося в радянському полоні. Вони зголосились долучитися
до Чехословацького армійського корпусу, що формувався в СРСР. Коли влітку 1944
р. війська 1-го й 2-го Українських фронтів вийшли до чехословацьких кордонів,
словацькі фашисти, які боялися, що військові частини перейдуть на бік СРСР,
запросили на територію країни німецькі війська. Народ Словаччини відповів на це
потужним Національним повстанням. Майже вся словацька армія перейшла на бік
повсталих. СРСР надав повстанцям широку підтримку. На допомогу їм рухалася
Червона армія. Проте до підходу радянських бійців німці жорстоко придушили
повстання й стратили кілька тисяч партизанів, а                 близько 30 тисяч відправили в
концтабори. Вцілілі повстанці відступили в гори. Врешті-решт, війська Другого
українського фронту (за активної підтримки словацьких партизанів) у квітні 1945 р.
перемогли німців та остаточно звільнили Словаччину.
      Зважаючи на       такий історичний контекст, ми можемо пояснити трагедію, що
забрала життя героїв новели – Терезиного брата Францішека й самої Терези, що, як
і  чимало     словаків,     були    симпатиками        мирної    Чехословацької        республіки      й
засуджували союз словацьких нацистів із Гітлером. Зрозумілішим (з огляду на
масовий     перехід    словаків    на   бік  СРСР     та  потужне     антинімецьке       Національне
повстання) стає й те, наскільки упередженим – якщо не ворожим – було ставлення
німців до словаків загалом, про яке у творі сказано так: «Для них [німців] що словак,
то й партизан».

Композиція: 5 розділів. II, III та IV містять виклад сюжету, а I та V                 – це своєрідне
художнє обрамлення.
---
                                                 149

                                  Характеристика персонажів

Персонажі: оповідач – радянський розвідник (імені його не вказано),Ілля (розвідник,
товариш оповідача),Тереза, її мати, батько та братФранцішек (батько та брат лише
згадуються в розповідях Терезиної матері).

      Про головного героя        – розвідника     – ми не дізнаємося з твору майже нічого.
Можна     зробити     висновок, що він людина            мужня, витривала, для          нього дуже
важливо сумлінно виконувати поставлені командирами завдання. Проте більший
акцент у творі зроблено на особистих переживаннях цього розвідника. Випадкова
зустріч зі словацькою дівчиною стає для нього вкрай важливою. Його вперше в
житті підкорила жіноча врода. Про це свідчить, наприклад, те, що він соромився
дивитися на      Терезині ноги, відводив погляд, але все одно бачив                     їх весь   час.
Вражений красою дівчини, герой соромився через свій подертий халат. Милуючись
її гарною білою рукою, він звернув увагу на те, які червоні та незграбні його власні
руки. Підкорили оповідача й чуйність, ніжність та дбайливість Терези. У новелі
майстерно зображено зародження в його серці першого кохання. Герой                            –  дуже
тонка, поетична натура. Найяскравіше підтвердження цього                     – його переживання
після загибелі дівчини, уявні діалоги з нею, сповнені відчуття «трагічної чарівності»
природи й життя.

      Тереза    – словацька дівчина. У новелі немає як такого опису її зовнішності,
згадано лише окремі виразні деталі: розпущені коси, білі стрункі ноги, білі й тонкі
руки. Тереза «була в білій сукні, і на рукаві чорніла пов'язка». Про її характер можна
сказати, що вона була дуже чуйна, співчутлива й добра, а водночас смілива та
рішуча. Дуже швидко в Терезиному серці зароджується почуття до молод ого
радянського бійця, і дівчина повністю віддається цьому почуттю. Впадає в очі й
така   риса    Терези,     як  її  релігійність:    наприклад,       відповідаючи       на  питання
розвідника, чи чекатиме вона його, вона каже: «Хай пан бог видать, що буду».
Коли Терезу забирають,          а згодом катують         поліціянти, підозрюючи в допомозі
партизанам, вона поводиться надзвичайно сміливо, саможертовно, не плаче й
думає не про себе, а про здоров’я своєї матері та про розвідника, якого покохала.

      Мати     Терези.     Цей    образ    окреслено      досить     побіжно.      «Мати,    бліда   й
згорьована, щось шепоче, як черниця». Вона дуже любила свою родину: чоловіка,
сина Францішека та Терезу. Загибель Францішека була для жінки величезним горем.
Її показано як дуже співчутливу й привітну: це видно з того, як гостинно вона
прийняла радянських розвідників, переживала, коли їм потрібно було покинути її дім.
Найстрашнішим ударом для жінки стало вбивство її дочки. Після цього вона вже не
мала, для чого жити. Письменник майстерно показує її розгубленість після загибелі
Терези:    «Зігнувшись      над    попелищем,       вона    порпалася       в   ньому     паличкою,
витягуючи      й перетрушуючи якийсь недотлілий мотлох. Зосереджено                       оглянувши
його, тут же кидала і знову порпалася, і видно було, що думає вона не про нього,
що ті огарки їй зовсім не         потрібні, а вибирає та        перетрушує їх лише для того,
щоб бути чимось заклопотаною».
---
                                                  150

                                      Григір Тютюнник
                                      «Три зозулі з поклоном»
                                                               Любові Всевишній присвячується.

                                              Переказ змісту

      Новела починається тим, що герой-оповідач (студент) виходить з-поза клубу в
новенькому       дешевому       костюмі     (три   вагони    цегли    розвантажив       з  хлопцями-
однокурсниками, то й купив) і з чемоданчиком у руці. І перше, що бачить, —                         хату
Карпа Яркового. Перед нею рівними рядочками на жовтому піску молоденькі сосни.
На ґанку стоїть Марфа Яркова й проводжає юнака очима: «Вона стоїть без хустки,
сива, пишноволоса —         колись її волосся сяяло проти сонця золотим, тепер не сяє.
Видно, думаю собi, волосся умирає ранiше, нiж людина...»                        Хлопець (оповідач)
підходить ближче й чемно вітається з тіткою. Марфа ворушить губами й проводжає
його поглядом далі, поки не ввійшов у великі сосни — ті, що його тато садив.
      Дома хлопець цілує свою матір, Софію, розповідає куці студентські новини й
питає, чому це тітка Марфа так на нього дивиться. Мати зітхає й говорить, що тітка
Марфа любила його тата Михайла, а він на нього дуже схожий.
      Марфа      (тоді   її за  маленький      зріст   звали    "маленькою       Марфою")      серцем
відчувала, коли від тата надходив лист (тато оповідача перебував у засланні в
Сибіру, звідти писав родині листи). Вона ніби відчувала його здалеку, прямувала до
пошти, чекала, втікши з поля від косаря. Коли виходив однорукий поштар – дядько
Левко    («височенний,      худющий,      як   сама худорба,       з  брезентовою      поштарською
сумкою через гостро пiдняте вгору плече»), Марфа підхоплювалася і тихо питала,
зазираючи у вічі, чи є від Мишка «писемце». Поштар говорив, що немає, а вона не
вірила. Тоді дядько Левко здавався й              відповідав, що є, але не їй, а Софії. Марфа
просила     дати    їй  листа    хоч   у  руках    потримати.      Поштар      відмовлявся,      бо  це
заборонено, потім усе ж віддавав та наказував, щоб нікому не казала, бо його                            з
роботи виженуть.
      Дівчина хапає листа, притискає до грудей, цілує і довго з ним мліє. Потім
віддає, дістає дядькові Левку карбованця, щоб випив за здоров'я Мишка, й птахою
мчить на роботу, а вітер ніяк не висушить сльози в її очах.
      Хлопець питає в матері, хто їй про це розповів — чи не дядько Левко? Мати
відповіла,   що сама це бачила й чула, бо тікала з роботи слідом за Марфою, яка
вгадувала, коли буде лист від тата. Син запитав:"— І ви на неї сердилися?
      — У горі, синку, ні на кого серця нема. Саме горе".
      Михайлові       було тридцять три роки, а            Марфі     —   дев'ятнадцять.     Два роки
прожила вона зі своїм чоловіком Карпом і «нажилася за сто». Тато ж героя-оповідача
якось і не старів:"Сокіл був, ставний такий, смуглий, очі так і печуть, чорнющі. Гляне,
було, просто гляне і все, а в грудях так і потерпне" (Софія про Михайла). Востаннє,
як мама бачила тата (ходила аж у Ромни, заарештованих туди повезли), то його очі
вже «не пекли, а тільки сумно голубили».
      Карпо і Марфа ходили до них на посиденьки. Розмовляли, співали втрьох. А
Карпо (чоловік Марфи) в цей час то у вуса дмухав, то галушки наминав, тільки сопів:
«Товстопикий був, товстоногий. I рудий - матiнко ти моя... Як стара солома. Марфа
проти нього      – перепiлочка».     Гляне, бувало, як її чоловік над галушками сопе — і
сльози в очах. Гляне на тата, а той затулить долонею надбрів'я і співає. Софія
---
                                                   151

говорить йому, щоб хоч раз на Марфу глянув, бо вона так до нього й світиться. А
Михайло відповідав:"Навіщо людину мучити, як вона і так мучиться".
                                          Останній лист від тата
       Батько писав, що глянув якось на себе в уламок дзеркальця                       —  увесь сивий.
Думав, що іній. Часто сниться йому робота — наче робить вікна, двері, столи. І тепер
вирізає хлопцям на дозвіллі ложки. А цю ніч снилася йому його сосна, «річки синє
крило». Далі просить, щоб дружина не судила його гірко, бо відчуває, що десь витає
біля нього «нещасна Марфина душа». Тож хай Соня піде й скаже Марфі, що послав
він їй«три зозулі з поклоном», як казав сліпий бандурист на Зіньківському ярмарку.
От тільки не знає, чи        перелетять вони Сибір несходиму, а чи впадуть од морозу.
"Сибір несходиму" було нерішуче закреслено густим чорнилом, а потім написано
знову. І хай Соня попросить Марфу, щоб покликала та свою душу назад, і тоді хоч
на хвильку прийде забуття. Закінчувався лист таким: "Обнімаю тебе і несу на руках
колиску з сином, доки й житиму..."
       Давно все це минуло, а герой-оповідач і досі думає, як же вони відчували одне
одного — Марфа і тато. А ще міркує — чому не одружилися, коли отак одне одного
чули? У відповідь шумить велика "татова сосна":"Тоді б не було тебе..."

                                               Cтислий аналіз
Жанр: новела.

Присвята:      "Присвячено       любові    всевишній"      (незвична    присвята     –  не   людині,    а
високому почуттю, звеличеному в новелі).

Тема:    зображення       складності     людських       стосунків    через    історію    нещасливого
кохання (любовний трикутник Михайло – Софія – Марфа).

Ідея: возвеличення любові як високої християнської цінності. Любов у героїв – божий
дар, почуття, яке вивищує людину над буденністю, очищує її.

Сюжет:      заміжня Марфа Яркова сильно кохає репресованого Михайла, у якого є
дружина Софія і         син. Софія розповідає синові історію цього кохання. Михайло
засланий у Сибір і більше звідти не повернеться.
       Раз на місяць Софії приходить лист від чоловіка. Марфа вмовляє поштаря дати
їй потримати листа. Соня знає про кохання Марфи, але не звинувачує її.

Пояснення назви новели. Назва новели символізує любовний трикутник – три долі
головних героїв. «Три зозулі з поклоном» – це поширене серед українців привітання,
з яким зверталися, щоб позбавити мук закохану людину, якій не могли відповісти
взаємністю.     Таке   привітання означало:         забудь, покинь, залиш мене, відпусти.              Як
відомо, зозуля гнізда не мостить, тож людина повинна була зрозуміти, що її кохання
приречене, не матиме відповіді.
       Написано під впливом почутої пісні «Летіла зозуля через мою хату» у виконанні
сліпого бандуриста.

Сюжет є значною мірою автобіографічним:                 в образі Михайла автор показав             свого
репресованого у 1937 р. батька, оповідач нагадує самого автора в юності.

Композиційні особливості:
- наявність обрамлення (розпитування матері сином) і трьох частин;
---
                                                   152

- переплетіння голосів Соні, Михайла та їхнього сина;
- зміщення часових площин (хронологічну послідовність подій порушено);
- кожний фрагмент має свого головного героя, але в центрі – образ Марфи.

                                      Характеристика персонажів

Персонажі: студент (оповідач), його мати             Софія, чоловік Софії – Михайло, поштар
дядько Левко,       Марфа Яркова (дівчина, що кохала Михайла), чоловік Марфи                           –
Карпо.

       Оповідач – студент, який приїздить у рідне село. Про нього ми не дізнаємося
нічого, проте через нього дізнаємося про трагічну історію його родини.

       Михайло     (батько оповідача)       –  "Сокіл був, ставний такий, смуглий, очі так і
печуть, чорнющі. Гляне, було, просто гляне і все, а в грудях так і потерпне" (так про
Михайла розповідає його дружина Софія). Михайло гарний не лише зовні, а й
духовно: благородний, співчутливий, мудрий. Він знає про пристрасне почуття юної
Марфи до нього, дуже переживає через це, більше того, має до Марфи почуття,
відчуває глибокий духовний зв’язок (навіть у засланні нібито відчуває, що її душа
прилітає до нього), проте для нього все ж важливіше щастя власної родини:
дружини й сина. Михайло репресований, засланий у Сибір (звідти й пише листи до
дружини) і більше звідти не повернеться.

       Софія (мати оповідача) – її зовнішність у творі не описано, проте дізнаємося про
її вдачу: впевнена, тактовна, співчутлива. Вона               не засуджує Марфу, яка кохає її
чоловіка, а навпаки, з розумінням ставиться до її почуттів (навіть радить чоловікові,
щоб той глянув на Марфу, яка дуже мучиться). Почуття всередині любовного
трикутника складні: Софія й Марфа не ворогують, а співчувають одна одній.

       Марфа Яркова – дівчина, що закохалася в Михайла (батька оповідача), чекає
листів від нього (хоча ці листи адресовано й не їй, а Софії):«Прийде до пошти, сяде
на   порiжку    –   тонесенька,     тендiтна, в     благенькiй     вишиванiй     сорочинi й      ряснiй
спiдничинi над босими ногами –i сидить, сяє жовтими кучерями з-пiд чорної хустки:
втекла вiд    молотарки або вiд косаря... Сидить на порiжку i обриває пелюстки на
ромашцi, шепочучи: "Є –нема, є –нема, є..."
       В іншому фрагменті описано Марфу в більш пізньому віці, коли вона зустрічає
студента-оповідача:
        «Вона стоїть без хустки, сива, пишноволоса –               колись її волосся сяяло проти
сонця золотим, тепер не сяє. Видно, думаю собi, волосся умирає ранiше, нiж
людина...»
       Марфа    –  дуже пристрасна, співчутлива дівчина. Її кохання незвичайне: вона
відчуває глибокий духовний зв’язок із Михайлом. Виявляється це навіть у тому, що
вона передчуває, коли від нього на пошту приходить лист до родини. У шлюбі зі
своїм чоловіком Карпом дівчина почуває себе нещасною.

       Карпо (чоловік Марфи)– «Товстопикий був, товстоногий. I рудий - матiнко ти
моя... Як стара солома. Марфа проти нього – перепiлочка».                 Карпо має дуже негарну
зовнішність, у творі про нього сказано лише, що він «сопе над галушками». Марфа з
чоловіком, проживши два роки, «нажилася на сто».
---
                                                 153

      Дядько     Левко     –   поштар.     «Височенний,      худющий,       як   сама   худорба,      з
брезентовою       поштарською       сумкою      через    гостро    пiдняте    вгору    плече».    Цей
персонаж відіграє другорядну роль, але саме він приносить листи від Михайла до
родини, які відіграють у творі важливу роль. Сам Левко – гарна, співчутлива людина.
Він дає нещасній Марфі потримати листа від Михайла, що дуже тішить дівчину. Він
робить це, незважаючи на те, що це є порушенням, за яке його можуть вигнати з
роботи.

                                        Іван Багряний
                                            Тигролови
                                         Стислий переказ

                                            ЧАСТИНА ПЕРША

                                             Розділ 1. Дракон
      Транссибірською магістраллю летів дракон. Насправді                     то був спецешелон
ОГПУ-НКВС, що віз арештантів, — «ешелон смерті». Потяг складався з шістдесяти
коробок-вагонів — шістдесяти суглобів. Спереду вогненноока голова — це паротяг
“Й. С.” (Йосип Сталін). Ззаду —         паротяг “Ф. Д.” (Фелікс Дзержинський). На тендері
прожектор —«довгий вогненний хвіст». Час від часу чулися постріли вартових: може,
так вони долали власний страх, або ж здавалося, ніби хтось насмілився тікати.
      Під   час  кожної     зупинки    аргати    (охоронці)    біжать    по  дахах    та,  стукаючи
палицями, перевіряють,        чи ніхто не проламав верхівки вагонів. А начальник етапу
біжить від “Й. С.” до середнього, тридцять другого вагону, щоб перевірити, чи не
втік один із полонених. Начальник гукає: «Многогрішний!» та, почувши відповідь:
«Я…», запитує ім’я. «Григорій»,— відповідає арештант, і начальник етапу спокійно та
задоволено повертається до голови дракона.
      Минуло 15 діб шаленого гону. Потяг дістався останньої станції. Після неї
арештантів чекає подорож морем              —«ще тисячі кілометрів водяною пустелею до
понурої, невідомої Колими а чи й далі».              Подейкували, що пункт призначення               —
Магадан.
      Каторжників       вивели    з  поржавілих      вагонів:   їх  було    стільки,    що   ставало
невтямки, як вони взагалі помістилися в потяг. Багатьом арештантам було років по
20-25, та виглядали вони, неначе старці. Вони були напівголі, брудні, виснажені,
безправні,      приречені.      Начальник        оглянув      мучеників,      голосно      вигукнув:
«Многогрішний!!!», проте ніхто не відгукнувся.                Згодом виявили        сліди   диверсії:
чотири дощечки були перерізані ножем двічі. Напевно, Многогрішний                          почав цю
кропітку роботу, що вимагала надлюдського терпіння, ще від Уралу, а тепер нарешті
вистрибнув на ходу        поїзда   —  стрибнув, як видавалося,         «у певну смерть», але не
здався (99 шансів проти одного було за те, що він нього залишаться самі шматки).
«Ліпше вмирати біжучи, ніж жити гниючи!»—                   лунали слова сміливця в головах
арештантів. Ніхто не видав Григорія, хоча арештанти знали, як і де він стрибнув:
арештантська дружба — священна.
      Відпливали каторжники, прощаючись із землею. А за пароплавом потягнулася
легенда про сміливця — правнука першого каторжанина Сибіру, гетьмана Дем’яна
Многогрішного. Тим часом по всій магістралі та прикордонних заставах летіла
---
                                                  154

телеграма-блискавка про розшук небезпечного державного злочинця                           –  русявого
двадцятип’ятирічного юнака, атлета та авіатора, засудженого на 25 років.

                                        Розділ 2. Світ на колесах
      Тим часом від Нєгорєлого до Владивостока рухався інший потяг — так званий
“Тихоокеанський експрес нумер один”. Усе тут було зовсім іншим: всюди панувала
розкіш, а пасажирами були інженери, партробітники, бюрократи, прокурори тощо
— весь«цвіт робітничо-селянської імперії». Вони прямували до омріяного ельдорадо
(казкового краю) на берегах Тихого океану. Арсеньєв                  —   ось хто був промотором
цього руху! Саме він відкрив ці непізнані землі, що манили до себе кожного
пасажира експресу…
      Одного дня пасажир експресу, професор історії, розповів легенду про перших
каторжників Сибіру — протопопа Аввакума та малоросійського гетьмана Дем’яна
Многогрішного. І ось, ніби ілюстрація до цієї історії, за вікном з’явилася нова картина:
вздовж колії стояли каторжники (працівники БАМЛАГу – табору Байкало-Амурської
магістралі).    З  лопатами     та   тачками,    по   коліна    у  воді  та   болоті,   ці  мученики
прокладали магістраль. Пасажири елітного потягу почали кидати каторжникам різні
речі: пачки махорки, цигарки, плитки шоколаду, гроші. В’язні табору кинулися до
подарунків, топчучи одне одного… Проте нові враження, нові краєвиди враз стерли
з пам’яті цю сумну картину.
      … У салон-вагоні лишилося мало люду: при вікні, біля столика, самотньо сидів
майор (Медвин): «...чорнобривий, з м’ясистим носом, віком понад тридцять літ…
смокче бордо і читає-смокче “Правду”, студіює промову вождя…                       Майор виглядає,
як саме втілення могутності, сили і гонору своєї пролетарської держави. В цілім
експресі не тримається ніхто так гідно, так незалежно і гордовито, ба навіть трохи
презирливо,       з   таємничою       міною     і   незрівнянним       почуттям       вищості…      Він
дисциплінований і точний, і не схильний вдаватись у дрібниці».
      А в іншому кінці салон-вагона зібралася весела компанія — п’ятеро чоловіків,
«прожигателів» життя та шукачів пригод.               Компанія пила, їла, гучно розмовляла та
сміялась. Раптом до салон-вагона увійшло двоє чоловіків у гумових плащах. Спершу
вони сиділи, перемовлялися й переглядалися, а потім попросили одного з учасників
компанії    йти   слідом    за  ними:    «Ви   заарештовані!».      Як   виявилося,     розшукували
Многогрішного.         Майор     владнав      ситуацію,     пояснив,      що    це    —    ніякий    не
Многогрішний: з ним він особисто мав справу!
      Усі розійшлись, у салон-вагоні лишився лише майор. Він згадував епопею
веденого ним слідства над отим бортмеханіком та авіаконструктором —«над тим
зоологічним націоналістом, над тим дияволом в образі людини»                        (Многогрішним).
Він згадував, як жорстоко катував хлопця, вимагаючи зізнання, виламував ребра,
вивертав суглоби, проте той мовчав презирливо. Юнак обіцяв, що переслідуватиме
майора протягом усього життя, як і всі, кого той замордував. Многогрішний не давав
майору ні хвилини спокою, приходив і уві сні, і в мареннях, отруював будь-які радісні
хвилини. Медвин відчував, що поки Григорій житиме на світі, він не матиме спокою.
Він сподівався, що заслання на Далекий Схід у табір стане для хлопцем смертним
вироком. Проте Многогрішний утік…

                                    Розділ 3. Навзаводи зі смертю
      Тайга була оповита тишею. Лісний мешканець, бурундучок, відчув чиюсь
присутність поблизу. То був Григорій.              Ішов п’ятий день його блукання в тайзі.
Многогрішний        планував      чкурнути     «геть    за  межі     цієї  “батьківщини”,      геть    в
Маньчжурію, Японію, Аляску, в Китай».                    Втома виснажувала Григорія, а далі
---
                                                   155

прийшов голод. Здавалося, тайга — скарбниця поживи, та не знайшов тут Григорій
жодної ягоди, жодної тварини. Проте він                не впадав у відчай. Аж раптом напроти
нього з’явився бурундучок, що ласував горішком. Григорій кинувся за тваринкою,
довго гнався за нею, аж поки бурундук не сховався в дуплі. Чоловік гупав палицею
—   жодного результату. Тоді він вирішив понишпорити в дуплі руками — знайшов
цілу купу горішків. Напхав ними повні кишені, напхав за пазуху, а тоді ласував ними,
знайшовши ще й декілька часничин у землі. Голод ущух, сили потроху почали
повертатися.
       Григорій продовжив свій шлях: спустився в падь, де був підземний струмочок.
Він напився вдосталь, а потім пішов стежкою вгору. Стежка вивела його до річки.
Стомлений мандрівник занурився у воду. Раптом у воді щось виблиснуло.                            То був
мисливський ніж —         справжня зброя! Григорій добряче його відчистив, нагострив,
прикріпив до пояса. Довго ще йшов тайгою. Прямуючи далі, він раптом почув
постріл і чийсь крик —«жахливий, нелюдський крик, дитячий чи дівочий».                         Григорій
негайно побіг у той бік. Величезний чорний ведмідь накинувся на людину, що
сховалась у щілині між каменями.             Піддавшись інстинкту, парубок швидко кинувся
на допомогу. Він устромив у горлянку ведмедя щойно знайдений ніж, побачив, як
якась струнка й простоволоса людина в одягу звіролова кинулася до нього, і одразу
ж знепритомнів.

                                      Розділ 4. Родина тигроловів
       Крізь сон пробивалася пісня. Григорій подумав, що то, напевно, співає Наталка
— його сестра, а він лежить поранений удома. Проте, розплющивши очі, Григорій
побачив зовсім незнайому йому місцину. Перед ним сиділа не сестра, а якась чужа
дівчина —«... хороша та бистроока, із стрічкою над чолом, і юна, смаглява від сонця».
Дівчину також звали Наталкою.              Роззирнувся — у хаті багато образів, та й чимось
нагадує вона українське житло. А почувши про те, що батько Наталки (Денис Сірко)
разом зі своїм сином         Грицем     планують їхати до Києва, Григорій не знав, що й
думати: пригадав Лук’янівську в’язницю, як він тікав із неї. Тікав, тікав, та і знову
повернувся на Україну?! Як же воно так? Проте матір Наталки заспокоїла хлопця:
виявилося, що в тайзі багато переселенців з України, саме вони створили тут свою
власну Україну,«і Київ ще тут є десь один».
       Випили по чарці (Григорію дали чарку не лише з горілкою, а                      й з цілющими
травами), а потім Гриць і старий Сірко рушили до Києва.
       Зі слів Наталки Григорій дізнався про те, що він марив п’ять днів, ледь не помер,
проте Сірки, що знали різні ліки, змогли виходити його. У гарячці він вигукував різні
страшні речі, згадував карцери, в’язниці, розстріли… Многогрішний відмахувався від
питань дівчини про ці речі: мовляв, читав багато страшних книг. Наталка розповіла
Григорієві і про те, як він опинився в родині Сірків. Дівчина пішла на полювання на
птахів, зустріла ведмежа,         не подумавши, схопила його, аж раптом прийшла матір
ведмежати й кинулася, оскаженіла, на дівчину. Григорій убив ведмедицю, рятуючи
Наталчине життя. Сірки забрали його, напівмертвого, до себе та врятували.
       Григорій розглядав світлини в хаті Сірків. Одна з них дуже його зацікавила: у
дерев’яній клітці був тигр, а коло неї стояли четверо мисливців: один старий і троє
молодих. Серед них була й Наталка! Вона розповіла, що родина її, рід Сірків,                            —
мисливці, що полюють на тигрів, при цьому не вбивають їх, а ловлять руками: за
вбитого тигра дають лише тисячу, а от за живого й неушкодженого — 12-15 тисяч
карбованців. Тигрів вони ловили вчотирьох: Наталка з батьком та братами Грицьком
та Миколою. Микола загинув минулого року на полюванні. Григорій був уражений
сміливістю Наталки та її вродою.
---
                                                  156

      …   Стара     Сірчиха    розповіла     Григорію,     що    тут   він  у  повній    безпеці:   до
найближчого селища (Копитонівки) більше, ніж 50 км. Вона ставилася до парубка,
як до рідного сина. Жінці          «понад п’ятдесят років, а вона виглядає ще молодо і
бадьоро. І голос у неї такий, як у дочки, тільки не такий гострий, якийсь тепліший,
ближчий». «У сміливих щастя завжди є!» — любила примовляти Сірчиха. Вона почала
розповідати про те, як Сірки переїхали в тайгу з України, ще в далекому 1887 році.
Спершу важко було освоїтися, звикнути, та згодом почали господарювати: тайга —
величезний       простір      з   надзвичайними         можливостями          та   ресурсами       для
господарювання.        Розповіла, що в Сірків родина була велика — близько 50 чоловік
(сини та дочки, невістки, діти, онуки)! Переселенцям                  жилося добре, проте вони
тужили за Україною: «Жили ми тут ліпше, як дома. Це була наша друга Україна, нова
Україна, синку, але щасливіша. І назви наші люди подавали тут свої, сумуючи іноді
за рідним краєм: Київ, Чернігівка, Полтавка, Україна, Катеринославка, Переяславка
тощо».    Після приходу радянської влади Денис Сірко з дружиною від’їхали від
родичів та перебралися в інше місце, де людей мало і «власть не так чіпляється»,
побудували хатину. На новому місці вони жили вже років із десять.
      Нарешті повернулися й чоловіки: Денис Сірко                    («вусатий дідуган, дебелий,
високий, червоновидий, волохаті груди випинаються з білої пазухи») та Гриць,
Наталчин брат, схожий на Дениса(«..високий, як батько, дебелий красень. Молодий
— років 25. На ньому військовий старенький френч. На ногах ічиги, на голові набакир
кепка, з-під     неї буйний      чуб кучерявиться…»).          Старий    Сірко привіз подарунок
Григорієві    —  нову гвинтівку. І коня йому подарував. А потім уся родина пішла
обідати.

                                          Розділ 5. П’ятнування
      Наступного дня Сірки та Григорій тренувалися стріляти. Гриць намалював
крейдою на високих кедрах голови оленів, і стали п’ятнувати, тобто влучати по
п’ятнах (плямах). На жаль, Григорій жодною кулею не влучив у ціль, хоч і не був
новачком у стрілецькій справі: всі кулі потрапили трохи вище. Старий Сірко все одно
похвалив Григорія, пояснивши невдачу тим, що рушниця забирала трішки вгору й
до неї треба було приноровитися.

                                  Розділ 6. В пралісах Сіхоте-Аліню
      Сірки з Григорієм відправилися на пантування. Ізюбри (рудувато-сірі олені)
дорогі своїми пантами         —   молодими рогами (ізюбр-самець щороку змінює роги),
тому на них і ведуть полювання. При цьому треба бути обачними: панти, проткнуті
кулею, не цінуються. Дорогою Сірки зустріли родину Морозів: старого Мороза, його
двох дочок      —  Ганну та Марійку —        та зятя Мороза, чоловіка Ганни. Морози були
давніми друзями Сірків, раніше вони мешкали в одному селі. Дві родини вирішили
заночувати разом на місці зустрічі, а рано вранці розпрощалися. Сірки нарешті
дійшли до Голубої Паді, де стояла мисливська хатина. Полювання тривало кілька
ночей і було вдалим. Одного з ізюбрів підстрелив Григорій. Григорій дедалі більше
милувався Наталкою, закохувався в неї.

                                            ЧАСТИНА ДРУГА

                                        Розділ 7. Memento mori
      Наталка і Гриць дуже прагнули вполювати тайменя, який жив між кам’яними
брилами у водяній прірві й лише іноді показувався на чистих мілинах…
---
                                                  157

      Раптом скажено загриміло: заклекотали вісім літаків. Вони летіли низько над
паддю.     Григорій     був   приголомшений,         у   нього    з’явилося    передчуття       чогось
страшного…
      … До табору мисливців завітав несподіваний гість – тунгуз Пятро Дядоров. Він
розповів, що нещодавно в тайзі впав літак, тепер начальник наказав усім шукати
його,   через    це   тунгуз   був   вимушений       припинити      пантування.      Сірко   розповів
Григорію про нещасливу долю тунгуза: він мав жінку на                     ім’я Фійона    – московку,
«мальовану кралю», що весь час «крутила» з парубками, а після того, яка вийшла
заміж, зраджувала чоловіка.
      … Григорій намагався боротися зі своїм коханням до Наталки, проте в нього
нічого не виходило. Він розумів, що він – ніхто, утікач«без права на життя» і якби
дівчина відповіла на його почуття, це було б великим нещастям для обох. Проте
Григорій уже не міг покинути Сірків.
      Коли місяць пантування завершився, Сірки стали збиратися назад. Наталка з
батьком одразу поїхали додому,             а юнаки змайстрували пліт та попливли річкою
Мухень, щоб доставити м’ясо на заготівельний пункт. Віддавши м’ясо, хлопці
вирушили додому.

                                         Розділ 8. Осінь у тайзі
      До тайги прийшла осінь. Наталка стала поводитися якось дивно: уникала
Григорія, її мати помітила, що з нею щось негаразд…

                                              Розділ 9. Зима
      Сірки полювали на білок, вивірку та інших дрібних звірят…
      Одного дня Григорій вирішив піти полювати на білок, проте зайшов занадто
далеко — без сірників, без гвинтівки — лише з дробовиком. Хотів піти додому, проте
не знав,    у який бік іти. Сипав сильний сніг, нічого не було видно. Врешті юнакові
довелося сісти під кедрами            й чекати ранку. Він не витримав і задрімав. Його
розбудило те, що хтось лизькав його в ніс. То був Заливай – пес Наталки. А за ним
з’явилася й сама Наталка. Вона допомагала Григорію шукати шлях додому, та вони
заблукали й тому вирішили спершу переночувати. Наталка знайшла скелю, де було
сухо, й вони зупинилися там. Наталка заснула першою, уві сні ненароком обперлася
на груди Григорієві. Той не          зміг   стриматися й один раз поцілував її. Від цього
Наталка прокинулася й спалахнула. Вона схопилася, швидко повернулася й пішла.
Навіть свій вінчестер забула. Григорій кляв себе, називав злодієм. Парубок йшов до
табору    засмучений      і  збентежений.      Лише     коли    почув    веселий     Наталчин     сміх,
Григорій повернувся до табору…
      … Сірки святкували Різдво згідно з народними звичаями,«…як з діда-прадіда
велося: з кутею на Святвечір і з усім тим зворушливим і романтичним ритуалом, що
такий пам’ятний Григорієві з дитинства. З віршуванням, з колядками».

                                    Розділ 10. Рейд на Хабаровськ
      Гриць та Григорій вирушили до Хабаровська, щоб здати хутро, оформити
дозвіл на зброю та поновити контракти. Вони поїхали експресом, що їхав від
Владивостока до Москви та навпаки. То був дивний потяг: їздив, коли хотів,
зупинявся, коли хотів, і       квитків ніхто не мав. На одній зі станцій до вагону зайшли
двоє офіцерів НКВС з ліхтариками, світили в обличчя чоловіків. Побачивши дивне,
екзотичне вбрання Григорія та Гриця             («розцяцьковані унти і дохи»), вони пройшли
далі, прийнявши їх за екзотично вбраних представників місцевої, а то й центральної
влади.
---
                                                  158

      У Хабаровську, столиці Далекосхідного краю, у «Дальзаготхутрі» хлопці здали
свою хутрину, поновили контракти, дістали купу грошей. Зайшовши в Державну
інспекцію в справах мисливства, вони зустрілися зі старшим інспектором Васею
Потаюком, який був добрим приятелем Сірків.                  Він із сумом сказав, що за новими
порядками за дозволом на зброю доведеться звертатися до НКВС.                                Григорій
залишився чекати надворі біля відділення, він відчував подих небезпеки. Гриця дуже
довго розпитували, чи не бачив він у тайзі нікого підозрілого, а дозволу на зброю так
і не дали.       Хлопці накупили        в  гастрономі багато різних          продуктів,    пішли    до
ресторану, вийшли звідти лише опівночі. Дорогою                    до станції на хлопців напав
якийсь чоловік, вигукнув «Руки вгору!» та наставив пістолет, проте вони майстерно
впоралися з нападником, вибивши з рук пістолета та вдаривши так, що той аж
повалився в сніг. Гриць припустив, що то був грабіжник, який побачив,                       що в них
багато грошей, проте Григорія             мучили     підозри, що за       цим нападом криється
величезна загроза.

                                           Розділ 11. На кішку
      Родина тигроловів разом із Григорієм наважилися вирушити на полювання на
тигра. Старий Сірко вагався, адже вже не було в живих Миколи, а для Григорія це
було перше в житті полювання. Григорій мужньо погодився замінити Миколу.
      Дорогою Сірки та Григорій помітили написи на снігу: «ФІЙОНА МЕДВИНУ
ПРИВІТ ПЕРЕДАВАЛА». Страшні здогадки охопили Григорія: Фійона – то московка,
дружина тунгуза        Дядорова, а до чого тут Медвин? Це ж прізвище його ката. Не
вірилося, що Медвин тут, проте Многогрішний згадав, що                         десь поруч у тайзі
будують якісь військові споруди…
      Тигролови помітили сліди двох тигрів — дорослої кішки та її дитини. Поділили
між собою собак, пішли за слідами, дійшли до річки Даубіхе. Надворі вже сутеніло.
Проти ночі на тигрів не полюють, отож біля річки поставили намет, переночували
там, а зранку продовжили йти. З-за дерев раптом показався смугастий звір — Сірки
та Григорій підстрелили його. То була доросла кішка. Погналися за її дитинчам дуже
швидко. І все сталося за декілька секунд: старий Сірко встромив у пащу коляку,
Григорій миттю накинув петлю, затягнув. Все, зроблено! Гриць і Григорій пішли
забирати стару кішку. Вона померла (смертельно поранив її перший же постріл у
груди). А для молодого тигра, якого вдалося взяти живим, старий Сірко змайстрував
клітку, усі разом туди його помістили.
      Уранці мисливці вирушили до намету. Коли підійшли — побачили, що в наметі
ночував хтось чужий: коло намету були чиїсь сліди, було випито весь спирт із
бляшанки, забрали соболя й одну сокиру. Григорій побачив на снігу недопалок від
дорогої цигарки «Золота марка». Такі цигарки завжди курила одна людина                                —
Медвин.     Григорій,     нікому    нічого   не   сказавши,     зарядивши       гвинтівку,    кинувся
навздогін. Біг довго, але досягнув мети. Назустріч Многогрішному їхали коні із
саньми, а в санях — двоє чоловіків. Коні відчули запах тигрів, брикалися так, що аж
сани    перевернулися.       Обидва      чоловіки    випали     в   сніг.  Григорій     скомандував
чоловікам кинути зброю та підняти руки вгору. Один із чоловіків був у кашкеті.
Григорій    упізнав    у  ньому    Медвина.     Той    тіпався,   як  боягуз.   Григорій     підкинув
гвинтівку й застрелив Медвина. Другий чоловік кинувся навтьоки. Утікач обернувся
і вистрелив з пістоля. Григорій сказав: «Хіба так стріляють?», а потім підстрелив і
супутника Медвина. Біля тіла вбитого майора він написав на снігу пальцем:«Судив і
присуд виконав я — Григорій Многогрішний. А за що — цей пес сам знає».
      Раптом до хлопця підійшла Наталка, спитала, що він зробив. У її тоні Григорій
відчув те, що вона приховувала місяцями,               —  любов до нього. Вона благала його
---
                                                  159

залишитися в Сірків. Григорій пояснив дівчині, що вбив ката, який мучив його за те,
що він любив батьківщину, і тепер через убивство майора його шукатимуть так, що
«всі нетрі поставлять догори ногами». Він розказав, що його присудили до двадцяти
п’яти років каторги —«І все тільки за те, що я любив свій нещасний край і народ…»,
розповів і про те, як утік із ешелону.          Наталка зрозуміла, що їм доведеться навіки
попрощатися.       Вона    поцілувала     Григорія,    вклавши     в  цей   поцілунок      усю   душу.
Дівчина порадила Григорієві зайти до заїмки, взяти коня, харчі, сірники, а потім йти
на Маньчжурію — і зі слізьми подалася до табору.

                                    Розділ 12. Навзаводи зі щастям
      Григорій знав, що мусив тікати, проте йому дуже хотілося востаннє побачити
Сірків, які замінили йому батьків.          Він дійшов до Сіркової пасіки, зупинився там у
будиночку та все одно продовжував вагатися, чи зайти до рідної хати. Григорій все
ж таки не зміг стриматися та зайшов до Сірків. Його зустріли, як рідну дитину.
Григорій сказав, що прощається з ними навіки. Сірки допомагали хлопцеві збиратися
й   плакали.    Аж    раптом     вийшла     Наталка,     виряджена,      як  на   полювання.      Вона
опустилася навколішки перед враженими батьками й зізналася, що вирішила піти з
Григорієм, благала благословити їх. Сірки зрозуміли, що вибору не мають, бо тільки
з Григорієм їхня дочка буде щасливою, тому наважилися відпустити дочку й
благословили її. Наталка шалено обіймала батька й матір та втішала їх: у Маньчжурії
живе тітка й інші родичі, вони допоможуть їй та Григорію. А також сказала, що вони
візьмуть з собою пса Заливая, і він принесе Сіркам звістку, коли закохані будуть у
безпеці.
      …   Однієї ночі на Маньчжурському кордоні, біля станиці Пашкове, почалася
стрілянина, пролунало кілька вибухів. Здавалося, ніби тривав бій між Японією та
СРСР, а насправді просто ловили порушників, що з боєм переходили кордон (то
були Григорій і Наталка). Вони за допомогою набоїв та пачок пороху влаштували
підпал    поблизу     Пашкова.     А   поки    вирувала     пожежа,     лунали     вибухи,    сміливці
прорвалися через самісіньку будівлю прикордонного пункту. Після прориву через
кордон Наталка плакала від щастя, цілувала Григорія, а він відповідав їй із не
меншою пристрастю. Наталка дістала приготовану заздалегідь записку, прикріпила
до Заливаєвого нашийника та скомандувала псу бігти додому.
      …   На   перших     сторінках     газет розповідалося        про велику      озброєну     банду,
очолювану       страшним       державним        злочинцем       Григорієм      Многогрішним,        яка
замордувала відважного та доблесного майора Медвина. Внизу великими літерами
було оголошено про велику премію для того, хто спіймає «отамана банди».                             Ще
нижче було сказано, що та банда пішла на схід, намагаючись прорватися до Японії, і
що її бачили вже на Охотському узбережжі. Інша ж історія була про диверсію на
Маньчжурському          кордоні.    Розповідалося       про   кількагодинний       бій   та  відбиття
«великої диверсійної групи ворога, що хотіла проламати границю на замку».                         Сірко
поїхав із Грицем здавати тигра до Хабаровська, де і прочитав усе те. Він одразу ж
зрозумів, що то за велика банда! Поскупляв усі газети, щоб удома перечитати, чи не
написано ніде про подальшу долю втікачів.
      … Наступного дня прибіг          змучений Заливай. Гриць обшукав його                — знайшов
записку. Сірко прочитав уголос: “ЖИВІ. ЗДОРОВІ. ОБІЙМАЄМО ВСІХ. ЦІЛУЄМО.
ВЖЕ ПЕРЕЙШЛИ ДО ТІТКИ!”. Знову і знову перечитував він. А мати сховала
записку, молилася Божій Матері про зустріч із дітьми бодай наостанку літ.
      … Гриць прив’язав Заливая, аби той не втік. Проте на п’ятий день вірний пес
утік.«Подався доганяти без надії догнати. Але — сміливі завжди мають щастя».
---
                                                  160

                                                Аналіз твору

Літературний рід: епос.

Жанр: пригодницький роман.
Зауважте! Пригодницький роман — це роман, сюжет якого насичений незвичайними
подіями     й   характеризується       їх  несподіваним       поворотом,      значною      динамікою
розгортання. Для нього характерні такі мотиви як утечі та переслідування, сміливі
припущення та розгадування; атмосфера таємничості й загадковості; винятковість
та    непересічність       особистості      головного       персонажа;       чітке    розмежування
персонажів на позитивних і негативних; романтичне кохання; щасливий фінал.

Тематика: вплив сталінського терору на долю окремої особистості та українського
народу загалом; змалювання побуту і традицій українських переселенців Далекого
Сходу; романтичне кохання Григорія Многогрішного й Наталки Сірківни.

Головна ідея: утвердження перемоги добра над злом, свободи та гідності людини як
найвищих цінностей, моральних чеснот як запоруки повноцінного життя. Автор
переконує, що за будь-яких обставин людина повинна залишатися Людиною.

Історія    написання.     Роман     ґрунтується      на   особистих      враженнях      автора.    Іван
Багряний,     який   зазнав    переслідувань       із боку    радянської     влади,    перебував     на
Далекому Сході понад           п’ять років: спочатку       —  як висланець, якому заборонили
протягом трьох років проживати в Україні, а потім                 — як каторжанин «БАМЛАГу»
(табору Байкало-Амурської магістралі              –  залізниці, будованої силами ув'язнених).
Митець об’їздив ці землі, займався мисливством у тайзі, отримав безліч вражень, які
потребували творчого втілення.
      Перебуваючи        на  окупованій     німцями     території, Іван Багряний          подався    на
Західну     Україну,     щоб     воювати       в   лавах     Української      Повстанської       Армії.
Налагоджуючи         відповідні     зв’язки,   він  восени     1943    року    деякий     час   жив    у
курортному містечку Моршин (неподалік від Львова), де поправляв підірване в
сталінських тюрмах здоров’я, лікувався від туберкульозу.
      Одного разу Багряному повідомили, що його розшукують гестапівці, які почали
справжнє      полювання       на   активістів    українського      національного       руху.   Місцеві
патріоти сховали його в конспіративній оунівській квартирі. Саме тут він усього за
14 днів написав роман, побудований на далекосхідних враженнях. Твір І. Багряного
вперше побачив світ у 1944 р., його було надруковано в часописі «Вечірня година»
під назвою     «Звіролови». Авторську назву («Тигролови») без дозволу автора змінив
редактор журналу. Після війни, в 1947 р., роман вийшов окремою книгою.

Час дії: 30-ті роки XX cт.

Композиція: твір складається з двох частин, дванадцяти розділів, які поділяються на
підрозділи. Кожен із розділів та підрозділів має свою назву.

                                  Характеристика персонажів

Основні персонажі: Григорій Многогрішний, родина Сірків (Денис Сірко, Сірчиха, їхні
діти Гриць та Наталка), майор НКВС Медвин.
---
                                                  161

      Григорій Многогрішний. «Юнак — 25 літ, русявий, атлет, авіатор» (з телеграми
про розшук Многогрішного). У творі немає детальної характеристики зовнішності
головного героя. Що ж до його характеру, то це надзвичайно вольова, рішуча,
сильна та незламна особистість із величезною жагою до життя, до боротьби за свої
ідеали. Ці його риси проявляються протягом усього твору: він не зламався                              на
допитах у радянських катівнях, вистрибнув із потяга, хоча шанс вижити був один зі
ста, витримав усі надзвичайні випробування в тайзі. Кредо героя —«Ліпше вмирати,
біжучи,    ніж   жити,    гниючи!»     Григорій    здатний     до   дуже    глибоких      почуттів    та
переживань. Так, надзвичайно зворушливими постають його почуття до родини
Сірків, яка його прихистила, ніжна любов до Наталки: він бореться зі своїм почуттям
до дівчини, оскільки знає, що може занапастити її,                бо є втікачем, якого будь-якої
хвилини можуть спіймати.
      Крім того, Григорій — справжній патріот України, готовий пожертвувати заради
батьківщини        власним      життям.       Григорій     є    правнуком       гетьмана      Дем’яна
Многогрішного: у такий спосіб автор підкреслює спадкоємність волелюбних ідей
українців (Дем’ян        Многогрішний        —  гетьман Лівобережної України (1668-1672),
якого російська влада спочатку хотіла стратити, а потім заслала в Сибір).

      Родина Сірків —        родина українців, що переселилися на Далекий Схід. Вони
пам’ятають      історію    свого   роду,   шанують      Бога    та  українські    народні    традиції,
дотримуються звичаїв, за якими жили їхні діди-прадіди. Загалом усі члени цієї
родини є втіленням найкращих душевних рис: доброти, щирості, чуйності тощо.
      Денис Сірко       —  «Кремезний, броватий, волохаті груди в пазусі»; «Не дід, а
вусатий дідуган, дебелий, високий, червоновидий, волохаті груди випинаються з
білої пазухи. На ногах ічаги, на голові пропотілий кашкет, ватяні штани на нім, дарма
що    така   спека,   при    боці   мисливський       ніж,  а  коло    сідла   в  переднього       коня
приторочена       гвинтівка».     Старий     Сірко    відповідально      ставився     до   праці,   був
небагатослівний, досить стриманий у почуттях. Він                    —   люблячий та дбайливий
батько, який робив усе, щоб зберегти добробут та щастя своєї сім’ї. Денис Сірко —
мудра, шляхетна та чуйна людина, завжди готова прийти на допомогу, дати гарну
пораду, він розуміє близьких людей із півслова.
      Сірчиха —«…їй понад п'ятдесят років, а вона виглядає ще молодо й бадьоро. І
голос у неї такий, як у дочки, тільки не такий гострий, якийсь тепліший, ближчий».
Це ідеалізований образ доброї, ніжної, турботливої матері-берегині. Її любов до
дітей    є  надзвичайною.       І до   Григорія     вона   поставилася      як   до   рідної   дитини,
турбувалася про нього та підтримувала в усьому.
      Гриць —«Високий, як батько, дебелий красень. Молодий — років 25. На ньому
військовий, старенький френч. На            ногах ічаги, на голові набакир кепка, а з-під неї
буйний чуб кучерявиться. При боці                —  ніж, а за плечем новенький дробовик».
Молодий       Сірко    —   вправний     мисливець,      дуже     сміливий,     рішучий    і  водночас
спокійний та врівноважений. Він             –  гідний син своїх батьків, до         яких ставився з
великою повагою. Оскільки Сірки жили у відлюдному місці, Грицеві дуже бракувало
спілкування. Тому він із величезним задоволенням ділився з Многогрішним усім, що
знав про таємниці тайги, різні мисливські премудрості. Він став для тезки справжнім
побратимом.
      Наталка —      «хороша і бистроока, із стрічкою над чолом, і юна, смаглява від
сонця»; «Якесь дивне поєднання надзвичайної дівочої краси і суворості. Гнучка, як
пантера, і така ж метка, мабуть, а строга, як царівна»; «Гнучка, як вуж, граційна, як
мавка, вона таїла в собі дивну силу, ця дівчина. Поєднання дівочої краси та чар з
дикістю майже первісною, неприступною». Наталка Сірківна – красуня, яка зросла в
---
                                                 162

умовах     дикої   природи,     що    наклало     значний     відбиток     на   її характер.     Вона
надзвичайно смілива, не боїться жодних труднощів, бере участь у полюванні на
тигрів нарівні з чоловіками. Наталка дуже наполеглива, коли хоче чогось досягти:
«Як що заволоділо її серцем, то вже край». Вона видається гордою та неприступною,
суворою та гонористою:«Дивна вона, ця дівчина… Вона навіть не розуміла, яка вона
чарівна, … така, як ота рослина дивна, що ти її торкнеш рукою, а вона аж повернеться
і напустить тонюсіньких колючок у руку. І це дівчина                — звіроловка, переможниця
страхіть усяких! Як та дика коза, що боїться, щоб її не впіймали, і не дається навіть
підступити» (Григорій про Наталку). Проте за цією неприступністю ховається дуже
тонка, палка душа, просто Наталка дуже стримана у вияві своїх почуттів. Вона
закохалася в Григорія, проте дуже довгий час приховувала свої почуття до нього. Її
кохання до хлопця виявилося настільки сильним, що вона наважилася покинути
батьків та ризикнути власним життя заради коханого.

      Медвин     —   майор НКВС, ворог Григорія Многогрішного.                  «...Чорнобривий, з
м’ясистим носом, віком понад тридцять літ… смокче бордо і читає-смокче “Правду”,
студіює промову вождя…             Майор виглядає, як саме втілення могутності, сили і
гонору своєї пролетарської держави. В цілім експресі не тримається ніхто так гідно,
так незалежно і гордовито, ба навіть трохи презирливо, з таємничою міною і
незрівнянним почуттям вищості… Він дисциплінований і точний, і не схильний
вдаватись     у   дрібниці».    Майор      Медвин      —   жахливе      породження       радянської
тоталітарної системи, яка створила не тюрми, а справжні катівні. Медвин постає як
справжнє втілення всього злого та ницого в людині, це вкрай жорстока людина,
справжній      садист,     що    втішається,     принижуючи         інших.    Але     за   вдаваною
самовпевненістю Медвина ховаються моральна слабкість, боягузтво. Думка, що
Григорій    —  український націоналіст, якого           він катував,    —   утік та перебуває на
свободі, викликає в нього паніку; спогади про людей, яких він катував, отруюють
його життя, позбавляють спокою:              «Він пригадує ті задушливі безсонні            ночі, що
тільки йому одному відомі. І маячіння в них… Це в нього, що мав нерви, як мотузки,
— і маячіння… Він боявся, нарешті, сам спати — і одружився. А одружившись, утікав
геть на    люди, боявся ночувати вдома…».             Коли Григорій в кульмінаційній сцені
роману    знаходить свого ката, той утрачає обличчя:              «А Медвин      —  бравий герой і
грізний суддя та володар душ людців і плюгавий злодюжка, порушник закону
нетрів,  —   стояв і тіпався… Так, тіпався. Губа йому тіпалась, а очі… очі гидкого,
сопливого боягуза».
      У романі також діє ціла низка другорядних персонажів: Морози (родина, яка
дружила з Сірками), тунгуз Пятро Дядоров, його дружина Фійона та багато інших.

                         Сучасний літературний процес

                                       Загальний огляд
                                       Літературні угруповання

      1.   «Бу-Ба-Бу»      (Бурлеск-Балаган-Буфонада)            —   літературне       угруповання,
засноване 17 квітня       1985 р.   у  Львові.  До   його складу входять        Юрій Андрухович,
Віктор Неборак      таОлександр Ірванець.
---
                                                   163

       Перший публічний вечір «Бу-Ба-Бу» відбувся наприкінці 1987 р. в Києві. Період
найактивнішої діяльності Бу-Ба-Бу (23 концертні поетичні вечори) припав на 1987-
1991 рр. Апофеозом Бу-Ба-Бу став фестиваль «Вивих-92», коли головну фестивальну
акцію    склали    чотири     постановки      1—4    жовтня     1992    р. «поезоопери»       Бу-Ба-Бу
«Крайслер Імперіал» (режисер С. Проскурня). В 1995 р. вийшла перша спільна книга
бубабістів «Бу-Ба-Бу. Т.в.о.[...]ри» у видавництві «Каменяр». У 1996 р. друкований
проект «Крайслер Імперіал» («Четвер-6») практично завершив «динамічний період»
існування Бу-Ба-Бу.Бу-Ба-Бу заснувало свою Академію.

       2.   «Нова      деґенерація»      —    літературне        угруповання       за    участю Івана
Андрусяка, Степана Процюка та Івана Ципердюка.
       Утворене 1991 р.в Івано-Франківську, де І. Андрусяк та І. Ципердюк під ту пору
були    студентами,      а   С.  Процюк —       викладачем      Педагогічного       інституту     ім.  В.
Стефаника.
       Перші публікації гурту —          1991-1992 рр. у місцевому тижневику «Західний
кур'єр», додатком до якого вийшли три альманахи, які так само звалися «Новою
деґенерацією».
       Наприкінці      1992    р.   у  видавництві       «Перевал»      вийшла      поетична     збірка
літугруповання, яка теж звалася «Нова деґенерація». Передмову до неї написав Ю.
Андрухович.
       Навесні 1993 р. відбувся вечір літгурту у Києві в Спілці письменників, який
спричинив чималий           резонанс у періодиці. Книжка ж «Нова деґенерація» була
визнана найкращою книжкою 2003 року за опитуванням критиків часописом «Слово
і час».
       Протягом 1993-1995 рр. гурт провів низку вечорів у різних містах України, брав
участь у поетичних фестивалях, опублікував добірки в низці часописів. Відтак же
органічно перестав існувати як такий, що, за висловлюваннями його учасників,
віджив себе. «У літературу добре буває входити гуртом, але працювати в ній кожен
мусить сам», — кажуть екс-“деґенерати”.
       І. Андрусяк із 1993 р. жив у с. Вербовець Косівського району Івано-Франківської
області, а з 1995      р. мешкає в Києві; видав низку поетичних збірок і книгу прози,
активно виступає в періодиці як критик і перекладач.
       С. Процюк мешкає в Івано-Франківську; видав дві поетичні збірки, а з 2000 р.
перейшов на прозу; він автор трьох романів і двох книг повістей; активно виступає в
періодиці як есеїст; роман «Інфекція» номінувався на Шевченківську премію.
       І. Ципердюк мешкає в Івано-Франківську; видав збірку поезій у прозі, а відтак
зайнявся журналістикою.

       3. «Пропала грамота» (Київ, кін. 80-х — поч. 90-х рр. XX ст.)
       Літературне      угрупування      трьох    київських     поетів:   Юрка     Позаяка,     Віктора
Недоступа та       Семена Либоня. Існувало          в кінці 80-х    — на початку 90-х рр.        XX ст.
«Пропала грамота» була заявлена як авангардний проект. (Авангардизм — термін на
означення так званих «лівих течій» у мистецтві. Авангардизм виникає в кризові
періоди історії мистецтва, коли певний напрям або стиль існують за рахунок інерції,
тиражуючи вчорашні творчі здобутки, перетворені на кліше).
       1991 р. вийшла книга з однойменною назвою. Книга «пропалограмотіїв» мала
значний успіх і резонанс.
---
                                                  164

      4. «ЛуГоСад» (1984, Львів)
      Літературна група, до складу якої входять              Іван Лучук, Назар Гончар і Роман
Садловський. Групу заснованоу Львові 19 січня 1984 р.
      Назва    складається     з  початкових      літер   прізвищ    учасників:    ЛУчук, ГОнчар,
САДловський. Існують різні варіанти написання назви: ЛУГОСАД, Лугосад, ЛуГоСад,
Лу-Го-Сад. Усі учасники групи народилися у Львові, в один рік закінчили Львівський
університет (1986). Поетичний доробок лугосадівців найпоказовіше представлено в
канонічному      корпусі    їх поетичних      текстів    —  книжковому       виданні     «ЛУГОСАД:
поетичний ар’єрґард» (1996), що складається з трьох частин: «Ритм полюсів» Лучука,
«Закон всесвітнього мерехтіння» Гончара, «Зимівля» Садловського.
      У лютому 1994 р. відбулася академічна наукова конференція «Літературний
ар’єргард», присвячена 10-літтю ЛуГоСаду. Окремі вірші лугосадівців перекладені
німецькою,      польською,      білоруською,       словацькою,       болгарською,      англійською,
італійською мовами.

      Відомі прозаїки:       Юрій Андрухович, Сергій Жадан, Оксана Забужко, Юрій
Іздрик, Тарас Прохасько, Марія Матіос, Павло Вольвач, Степан Процюк, Леонід
Кононович, Юрій Винничук, Софія Андрухович та ін.

      Відомі поети:      Сергій Жадан, Юрій Андрухович, Василь Герасим’юк, Олег
Лишега,     Галина    Крук,   Іван   Малкович,     Петро    Мідянка,     Іван  Андрусяк,     Микола
Воробйов, Василь Махно тощо.

                               Основні ознаки постмодернізму
      Енциклопедія       літературних       напрямків     і  течій    подає    такий    список     рис
постмодернізму:
      1. Культ незалежної особистості.
      2. Потяг до архаїки, міфу, колективного позасвідомого.
      3. Прагнення поєднати, взаємодоповнити істини (часом полярно протилежні)
багатьох людей, націй, культур, релігій, філософій.
      4. Бачення повсякденного реального життя як театру абсурду, апокаліптичного
карнавалу.
      5.   Використання        підкреслено        ігрового     стилю,     щоб     акцентувати       на
ненормальності, несправжності, протиприродності панівного в реальності способу
життя.
      6.   Зумисне       химерне       переплетення        різних     стилів    оповіді     (високий
класицистичний і сентиментальний чи грубо натуралістичний і казковий та ін.; у
стиль    художній     нерідко    вплітаються      стилі   науковий,    публіцистичний,        діловий
тощо).
      7. Суміш багатьох традиційних жанрових різновидів.
      8. Сюжети творів        —  це легко замасковані        алюзії (натяки) на відомі сюжети
літератури попередніх епох.
      9.    Запозичення,       перегуки      спостерігаються         не    лише      на    сюжетно-
композиційному, а й на образному, мовному рівнях.
      10. Як правило, у постмодерністському творі присутній образ оповідача.
      11. Іронічність та пародійність.
      Основними рисами поетики постмодернізму є «інтертекстуальність» (творення
свого тексту з чужих); колаж і монтаж («склеювання»                     різнорідних фрагментів);
---
                                                 165

використання алюзій; тяжіння до прози ускладненої форми, зокрема, з вільною
композицією; «бриколаж» (непряме досягнення авторського задуму); насичення
тексту іронією.
      Постмодернізм розвивається у жанрах фантастичної притчі, роману-сповіді,
антиутопії, оповідання, міфологічної повісті, соціально-філософського й соціально-
психологічного роману та ін. Жанрові форми можуть поєднуватись, відкриваючи
нові художні структури.
---
                                                166

                      Додатки.            Теорія літератури
                                Псевдоніми письменників
У тестах ЗНО можуть згадуватися такі псевдоніми:

Іван Нечуй-Левицький – Левицький Іван Семенович;
Панас Мирний – Рудченко Панас Якович;
Іван Карпенко-Карий – Тобілевич Іван Карпович;
Леся Українка – Косач Лариса Петрівна;
Олександр Олесь – Кандиба Олександр Іванович;
Микола Хвильовий – Фітільов Микола Григорович;
Остап Вишня – Губенко Павло Михайлович;
Іван Багряний – Лозов’ягін (Лозов’яга) Іван Павлович.

                  Список присвят творів, що виносяться на ЗНО
М.Коцюбинський «Intermezzo» –Кононівським полям
Т.Шевченко «Кавказ» – «іскрєннєму моєму Якову де Бальмену»
«Катерина» –В. Жуковському
М.Хвильовий «Я (Романтика)» –«Цвітові яблуні»
Г. Тютюнник «Три зозулі з поклоном» –«Любові всевишній»

    Цитати про письменників та поетів (характерні висловлювання їх
          сучасників або літературознавців), їх внесок у літературу
                                 (часто трапляються в тестах ЗНО)

                                                 9 клас

       Маруся                   «Дівчина з легенди»       –  так називають Марусю Чурай,
 Чурай                    дівчину    з  Полтави,    що   жила    в  XVII  ст.  Їй  приписують
                          авторство багатьох пісень, що набули неабиякої слави серед
                          українців:   «Віють    вітри,   віють   буйні…»,    «За  світ   встали
                          козаченьки» та ін.
       Григорій                 Видатний український філософ та поет, представник
 Сковорода                давньої    української     літератури.      «Український     Сократ»,
                          «український Горацій», «український Езоп».

       Іван                     Засновник нової української літератури (її перший твір
 Котляревський            –  його поема «Енеїда», що вважається «енциклопедією
                          життя українського народу»), автор першої п’єси в історії
                          нашої літератури («Наталка Полтавка»).
       Тарас                    «Він був кріпаком і став велетнем у царстві людської
 Шевченко                 культури» (І. Франко).
                                «Шевченко       як   поет    —   це   був    сам    народ,    що
                          продовжував свою поетичну творчість» (М. Костомаров).
---
                                               167

       Пантелеймон            Автор      першого       історичного        роману      в    історії
Куліш                   української літератури (роман «Чорна рада»).
                              «Куліш     –  першорядна       зірка   в  нашому     письменстві,
                        великий знавець української мови, а притім добрий знавець
                        язиків і літератур європейських народів» (І. Франко)

                                                10 клас

       Іван                     Видатний майстер реалістичної прози.
       Нечуй-                   "Великий артист зору",
Левицький                       "Всеобіймаюче око України" ( І. Франко).

       Панас Мирний             Автор великих за обсягом прозових творів.
                                «Корифей української прози».
                                "Перший симфоніст української прози" (О. Гончар).
                                "В    цій   людині      билося      палке     серце      патріота,
                          справжнього гуманіста" (О. Гончар).
       Леся Українка            "Дочка Прометея"         –  так Лесю Українку назвали за
                          неабияку мужність, незламність, високу духовну місію.
                                "...єдиний мужчина в українській літературі" (І. Франко).
                                "...геніальна жінка" (М. Павлик).
       Ольга                    "Гірська орлиця".
Кобилянська                     "Пишна троянда         в саду    української літератури" (М.
                          Старицький).
                                «Велика     українська    письменниця,       бо   час  нічого    не
                          заподіяв її творам, а тільки утвердив їх в нашому народі» (В.
                          Земляк).
       Михайло                  "Великий сонцепоклонник" (творчості Коцюбинського
Коцюбинський              притаманні мотиви єдності людини та природи, оспівування
                          її краси, любов до життя).

                                                11 клас

       Євген                «Український Одіссей» – так Маланюка прозвали через те,
Маланюк               що він багато мандрував, більшість життя провів у еміграції, за
                      межами України. "Імператор залізних строф".
       Юрій                 Прозу Ю. Яновського через художню виразність вважають
Яновський             поезією в прозі.
                            "Поет людської чистоти" (О. Гончар).
                            "Яновський у прозі був поетом" (Юрій Смолич).
       Валер’ян             Видатний      майстер      так   званої   інтелектуальної       прози
Підмогильний          (типовий приклад – роман «Місто»).
                            «Коли б хтось із читачів оцих моїх спогадів та запитав
                      мене, кого з молодих українських письменників двадцятих-
                      тридцятих       років     я    вважаю       найбільш       інтелектуально
                      заглибленим,       душевно      тонким     або,   по-простому       кажучи,
                      найбільш інтелігентним, то я б ні на хвилину не задумався і
                      відказав: — Валер’яна Підмогильного» (Ю. Смолич).
---
                                                 168

       Остап                  «Король      українського     тиражу»      (так   автора    багатьох
 Вишня                  «усмішок»     (гуморесок)     назвали     за  величезну     популярність
                        його творів серед українців).
                              «Остап Вишня       –  справжній мисливець і при           тому поет
                        полювання» (М. Рильський).
       Андрій                 "Солов'їне серце України"         – так поета Андрія Малишка
 Малишко                назвали за те, що його твори дуже музикальні, багато з них
                        стали народними піснями (наприклад, «Пісня про рушник»).
       Іван Драч              "Сонячний поет".
       Василь                 "Витязь молодої української поезії"          (О. Гончар)    – Василь
 Симоненко              Симоненко став зіркою української поезії в зовсім молодому
                        віці й помер молодим.
                              "Поет з горніх Шевченкових вершин" (В. Захарченко).

       Григір                 "Один із найвидатніших наших новелістів" (В. Шевчук ).
 Тютюнник
       Іван                   Автор першого в українській літературі пригодницького
 Багряний               роману («Тигролови»), засновник цього жанру.

      Основні літературні стилі (напрями) та їх типові представники
                                    (за програмою ЗНО)
      Бароко (від італ. – «дивний, химерний») – це стиль в українській літературі, що
характеризує жанри вертепної драми, бурлескних віршів мандрівних дяків                        (твори
«низового бароко»), а також твори низки письменників. Представник                        – Григорій
Сковорода («Сад божественних пісень», байки).
      Класицизм –      літературний      стиль    (напрям), ознакою якого є орієнтація             на
античність. Вимоги класицизму: сувора нормативність для епосу й лірики, а для
драматургії     проголошується       «три   єдності»    –   єдність   дії,  часу   і місця   дії. До
класицизму умовно можна віднести поему І. Котляревського «Енеїда».
      Неокласицизм – літ. течія в укр. поезії 20-х років ХХ               ст., представники якої
орієнтувалися на античні традиції та художню практику класицистів                     XVII-XVIII ст.
Неокласицизм        –   обстоювання        високої    культури      мистецького       мислення      й
досконалість     поетичного вираження. Лірика Миколи Зерова, Максима Рильського,
Михайла Драй-Хмари, Юрія Клена               –  новітнє трактування образів античності. За
програмою      ЗНО    –  творчість    Максима      Рильського     (зокрема     вірш   «У  теплі   дні
збирання винограду …»).
      Сентименталізм (від лат. і фр. – «почуття») – літ. стиль, який характеризується
увагою до внутрішнього світу людини, намаганням викликати у читача співчуття до
героя (сльози), ідеалізацією персонажів. Яскравим прикладом є повість Г. Квітки-
Основ’яненка «Маруся». За програмою ЗНО: сентиментальні тенденції поєднуються
з реалістичними прийомами у п’єсі І. Котляревського «Наталка Полтавка».
      Романтизм – розвивається наприкінці             XVIII – початку XIX      ст., ґрунтується на
новій   світоглядній     системі,   відповідно     до   якої   автор   пояснює     переживання       і
поведінку героїв у виняткових ситуаціях              із втручанням не лише          реальних, а й
неусвідомлених,       надприродних        сил.   Фольклорна       стильова     течія  романтизму:
«Гайдамаки»      Т.   Шевченка,      оповідання     «Максим      Гримач»      Марко     Вовчок.    За
програмою ЗНО – роман«Чорна рада» П. Куліша.
---
                                                 169

      Реалізм – зосередження уваги на важливих соціальних проблемах, намагання
правдиво показувати реальність.
      Просвітительський реалізм як один з етапів розвитку реалізму в                        XVIII   ст.
представлено творами І. Котляревського «Енеїда» і «Наталка Полтавка» (проте за
іншими ознаками ці твори відносять відповідно до класицизму та сентименталізму).
       Класичний      реалізм XIX    ст.  –   показ   людини     у   різних   суспільних    зв’язках.
Представники:      І. Нечуй-Левицький        –  повість «Кайдашева сім’я», Панас Мирний              –
роман «Хіба ревуть воли, як ясла повні?», І. Карпенко-Карий – трагікомедія «Мартин
Боруля».
      Модернізм –       це   нереалістичний       стиль    XX   ст., в   якому    обов’язковими      є
орієнтація    на   красу    й  прекрасне,      піднесення     творчої    інтуїції,  ірраціональних
елементів.     Напрями      ХХ   ст.,  що   розвивалися       на  спільній    основі    модернізму:
імпресіонізм,     експресіонізм,     символізм,        неоромантизм.       Представники:       Ольга
Кобилянська – новела «Valse melancolique», Валер’ян Підмогильний – роман «Місто»,
Михайло Коцюбинський             –  повість   «Тіні забутих     предків»,    новела    «Intermezzo»,
Микола Хвильовий - новела «Я (Романтика)» тощо.
      Імпресіонізм (від франц. – «враження») – показ не дійсності, а розкриття того,
як вона впливає на героя, його почуття й внутрішній світ. Наявний психологізм
небуденних моментів із життя героя, відмова від ідеалізації, єдність людини й
природи. Представники:          М. Коцюбинський          –  новела «Intermezzo», повість «Тіні
забутих предків»;      Микола Хвильовий – новела «Я (Романтика)».
      Експресіонізм (від франц. – «вираження») –             літ. стиль, що мав передавати не
стільки враження від дійсності, як вираження авторського ставлення                       до неї. Так,
новели Василя Стефаника (зокрема «Камінний хрест»)                      позначені надзвичайною
увагою до внутрішнього світу героя, динамізмом у розкритті її переживань, що
передаються нервовою, напруженою, «рваною» фразою. Експресіонізм відбився і на
творчості Миколи Хвильового, Миколи Куліша, Юрія Яновського.
      Символізм – модерністський стиль, суть якого полягає в поєднанні поезії й
музики,    створенні    яскравих     поетичних     незвичних      образів,   які  є  символічними.
Представники:       Микола Вороний («Блакитна Панна»), ранні поезії Павла Тичини
(збірка «Сонячні кларнети»), поезія Олександра Олеся («Чари ночі», «О слово рідне,
орле скутий!»). Поети наблизили вірші до музики, збагатили інтимну лірику.
      Неоромантизм – течія модернізму, суть якої в прагненні подолати одвічний
для романтиків розрив між ідеалом і дійсністю, в прагненні визволити «особистість
у самому натовпі, розширити її права». Представники: Леся Українка – драма-феєрія
«Лісова пісня». До певної міри мотиви неоромантизму характерні для новел Миколи
Хвильового (літ. стиль – так звана «романтика вітаїзму», тобто життєствердження).

                 Літературні напрями та твори з програми ЗНО

             Бароко                 Г. Сковорода – вірші «De libertate», «Всякому місту –
                              звичай і права», байка «Бджола та Шершень»
           Класицизм                Іван Котляревський – поема «Енеїда»
        Неокласицизм                Максим Рильський          –  поезія «У теплі дні збирання
                              винограду …»
       Сентименталізм               І. Котляревський – п’єса «Наталка Полтавка»
           Романтизм                Пантелеймон Куліш –          роман «Чорна рада».
---
                                              170

          Реалізм                І. Нечуй-Левицький         –  повість    «Кайдашева      сім’я»;
                           Панас Мирний – роман «Хіба ревуть воли, як ясла повні?»;
                           Іван Карпенко-Карий – трагікомедія «Мартин Боруля»
        Модернізм                Ольга Кобилянська         –  новела    «Valse melancolique»;
                           Валер’ян Підмогильний – роман «Місто»
       Імпресіонізм              М. Коцюбинський – новела «Intermezzo», повість «Тіні
                           забутих     предків»;    Микола      Хвильовий       –   новела     «Я
                           (Романтика)»
        Символізм                Микола Вороний         –  вірш «Блакитна Панна»; Павло
                           Тичина     –   «О    панно     Інно…»,    «Ви    знаєте,   як    липа
                           шелестить…»; Олександр Олесь –             «Чари ночі», «О слово
                           рідне, орле скутий»
      Неоромантизм               Леся Українка – драма-феєрія «Лісова пісня»

                 Жанри всіх творів за програмою ЗНО-2020

      Автор (у дужках –
справжні прізвище та                            Твір                             Жанр
           ім’я)
        Маруся Чурай                      «Віють вітри»                           пісня
        Маруся Чурай                     «За світ встали                          пісня
                                        козаченьки»
             народ                         «Ой Морозе,                      народна пісня,
                                        Морозенку»                          історична пісня
             народ                   «Чи не той то хміль…»                  народна пісня,
                                                                            історична пісня
             народ                          «Дума про                        народна дума
                                      Марусю Богуславку»
             народ                     «Ой летіла стріла»                  народна балада
          Невідомий                     «Слово про похід                    героїчна поема
                                           Ігорів»
     Нестор Літописець               «Повість минулих літ»                      літопис
           Григорій                       «De libertate»                     лірика (вірш):
       Сковорода                                                         патріотична лірика
           Григорій                     «Всякому місту –                     лірика (вірш):
       Сковорода                         звичай і права»                громадянська лірика
           Григорій                        «Бджола та                            байка
       Сковорода                         Шершень»
              Іван                                                            бурлескно-
    Котляревський                            «Енеїда»                         травестійнапоема
              Іван                    «Наталка Полтавка»                          п’єса
    Котляревський
       Тарас Шевченко                      «Катерина»                            поема
       Тарас Шевченко                        «Кавказ»                            поема
                                               «Сон»
       Тарас Шевченко                    («У всякого своя                        поема
                                           доля»)
---
                                  171

       Тарас Шевченко    «І мертвим, і живим…»          послання
                                                          вірш:
       Тарас Шевченко            «Заповіт»       громадянська лірика

         Пантелеймон          «Чорна рада»        історичний роман
          Куліш
          Іван Нечуй-                            соціально-побутова
Левицький (Левицький       «Кайдашева сім’я»          повість
           Іван)
        Панас Мирний,                                  соціально-
        Іван Білик         «Хіба ревуть воли,       психологічний
     (Панас Рудченко та      як ясла повні?»             роман
        Іван Рудченко)
        Іван Карпенко-      «Мартин Боруля»           трагікомедія
Карий (Тобілевич Іван)
          Іван Франко        «Захар Беркут»        історична повість
                          «Чого являєшся мені             вірш:
          Іван Франко             у сні?»         інтимна (любовна)лірика
          Іван Франко           «Мойсей»                 поема
                                                 (філософська поема)
           Михайло       «Тіні забутих предків»          повість
     Коцюбинський
           Михайло             «Intermezzo»              новела
     Коцюбинський
      Василь Стефаник       «Камінний хрест»             новела
     Ольга Кобилянська    «Valse melancolique»           новела
        Леся Українка     «Contra spem spero!»            вірш:
        (Косач Лариса)                              особиста лірика
        Леся Українка         «Лісова пісня»         драма-феєрія
        (Косач Лариса)
       Микола Вороний      «Блакитна панна»               вірш:
                                                   пейзажна лірика
      Олександр Олесь          «Чари ночі»               романс;
           (Кандиба                              інтимна,філософська
       Олександр)                                     лірика
      Олександр Олесь        «О слово рідне!              вірш:
           (Кандиба           Орле скутий!»       патріотична лірика
       Олександр)
                                                          вірш:
        Павло Тичина         «О панно Інно»         інтимна лірика

        Павло Тичина       «Пам’яті тридцяти»             вірш:
                                                 громадянська лірика
        Павло Тичина            «Ви знаєте,               вірш:
                         як липа шелестить..?»      інтимна лірика
                         «У теплі дні збирання            вірш:
      Максим Рильський     винограду…»              інтимна лірика,сонет
---
                                172

  Микола Хвильовий         «Я(Романтика)»                новела
(Фітільов Микола)
    Юрій Яновський       «Майстер корабля»                роман
       Володимир         «Любіть Україну!»                 вірш
      Сосюра                                      патріотична лірика
        Валер’ян               «Місто»             інтелектуальний
  Підмогильний                                            роман
     Остап Вишня        «Моя автобіографія»      усмішка (гумореска)
    (Губенко Павло)
     Остап Вишня                «Сом»                    усмішка
    (Губенко Павло)
     Микола Куліш         «Мина Мазайло»                 комедія
      Богдан-Ігор              «Різдво»                   вірш:
     Антонич                                      філософська лірика
       Олександр        «Зачарована Десна»             кіноповість
    Довженко
   Андрій Малишко       «Пісня про рушник»                вірш:
                                                    особиста лірика
                         «Ти знаєш, що ти –               вірш:
  Василь Симоненко         людина?»               філософська лірика
  Василь Симоненко       «Задивляюсь у твої       вірш: громадянська
                            зіниці…»         та патріотична лірика
  Василь Симоненко     «Лебеді материнства»       вірш: громадянська
                                                лірика, колискова
         Василь                                   вірш: патріотична й
  Голобородько              «Наша мова»        філософська лірика,верлібр
     Олесь Гончар         «Модри Камень»                 новела
   Григір Тютюнник          «Три зозулі з                новела
                           поклоном»
                                                          вірш:
      Василь Стус          «Господи, гніву          філософська та
                         пречистого…»            релігійна лірика,
                                                    медитація
        Іван Драч            «Балада про                  вірш,
                           соняшник»               балада (модерна)
     Ліна Костенко         «Страшні слова,                вірш:
                        коли вони мовчать»        філософська лірика
     Ліна Костенко         «Маруся Чурай»           роман у віршах
     Іван Багряний           «Тигролови»            пригодницький
    (Лозов’ягін Іван)                                  роман
    Євген Маланюк         «Уривок з поеми»                вірш:
                                                 громадянська лірика
---
                                                  173

                   Основні художні засоби (за програмою ЗНО):
                                              Основні тропи

      1) Епітет – це слово, що вказує на одну з ознак предмета, який називається, і
має на меті конкретизувати уявлення про нього (підкреслюючи одну з його ознак).
Тобто це – образне, поетичне означення предмета чи істоти.
      Приклад: ясне сонечко, чорноброва дівчинонька.

      2)   Порівняння        –   словесний      вираз,     в  якому     уявлення       про    предмет
конкретизується шляхом зіставлення його з іншим предметом, який містить у собі
певні ознаки в більш концентрованому вигляді.
      Має тричленну будову: 1) «предмет» порівняння (те, що порівнюється); 2)
«образ» (те, з чим порівнюється); 3) ознака, на підставі якої відбувається зіставлення.
      Приклад:
      Сія дівка не наймичка,
      Пригожая, як панночка,
      Молодая, як травиця,
      Рум'яная, як зірниця…
      «Предмет» порівняння—            дівчина; образи порівняння: «панночка», «травиця»,
«зірниця»; ознака зіставлення           —  характерні риси дівчини: «пригожа», «молода»,
«рум'яна».

      3) Метафора       –  перенесення рис із одного предмета, істоти, явища на іншу
істоту, предмет, явище на підставі подібності.
      Розгляньмо типові різновиди таких перенесень:
      1.  Колір (білий сніг – білий світ).
      2.  Розмір (грудка землі – грудка суму).
      3.  Форма (рука хлопчика – рука долі).
      4.  Функція (палець людини – палець станка).
      5.  Місцезнаходження (дно моря – дно життя).
      6.  Форма і функція (хвіст ящірки – хвіст літака)
      7.  Емоційне враження (чорна земля – чорна душа).
      За смисловими ознаками можна виділити такі типи метафор:
      1)        Заміщення неживого неживим.
      Приклад: «тріумфальна висота» (поєднання поняття висоти та тріумфу).
      2)        Заміщення живого живим.
      Приклад:
      «Тривого     моя!   Катерино! Ходім!»       (заміщення на підставі асоціації дівчини з
почуттям, яке вона викликає).
      3)        Заміщення неживого живим (уособлення, або персоніфікація).
      Приклад:
      «Реве та стогне Дніпр широкий» (Т. Шевченко) – річка уподібнюється до живої
істоти, яка реве та стогне.
      4)        Заміщення живого неживим.
      Приклад:
       «Дівчатко     —  клинчатко, злотава струна» (уподібнення дівчини до                     частини
музичного інструмента на підставі авторської поетичної асоціації).
---
                                                   174

       4) Уособлення (інші назви цього ж засобу: персоніфікація, одухотворення)                          –
один    із  різновидів     метафори,      в  якому    ознаки    істоти    переносяться      на   неістот
(предмети, явища, поняття, рослини, природні об’єкти). Найчастіше при уособленні
наділяються рисами людини або просто живої істоти рослини або просто явища
природи.
       Приклади:
       Важким холодним сном за хатою спала земля (М. Коцюбинський).
       Плачуть голі дерева, плачуть солом'яні стріхи, вмивається сльозами убога
земля і не знає, коли усміхнеться (М. Коцюбинський).
       Йде весна запашна, квітами-перлами закосичена (П. Тичина).
       Цей ліс живий, у нього добрі очі (Л. Костенко).

       5) Метонімія – це перенесення назви з одного предмета на інший на підставі
суміжних зв’язків. Це метафоричний троп, основу якого складає заміна одних назв
на інші на ґрунті асоціації за суміжністю (близькістю) їх значень.
       Краще зрозуміти, що таке метонімія, можна, розглянувши найбільш типові
шляхи її утворення:
       1) заміна матеріалу на виріб: «чеське скло» (тобто скляні вироби з Чехії),
«золото у вухах» (золоті сережки у вухах);
       2) заміна твору на автора: «читати Шевченка» (тобто читати твори Шевченка);
       3) заміна вмісту на предмет: «з’їсти тарілку» (замість з’їсти суп у тарілці).
       4) заміна    мешканців      на   країни,    міста,   вулиці:    «гомоніла     Україна»     (тобто
гомоніли українці), «вся вулиця вийшла» (вийшли всі мешканці вулиці).
       5) Заміна дії на знаряддя: «перо письменника».
       6) Заміна    предмета      його атрибутами:         «рожеві    щічки    озирнулися»      (замість
сказати: «дівчина з рожевими щічками озирнулася»).
       7)
       6) Синекдохою        називають окремий різновид метонімії                –  вживання замість
назви цілого предмета назви його частини.
       Приклади:
       «Бережи копійку» (замість сказати: «бережи гроші»).
       «Не ступала людська нога» (не ступала жодна людина).
       «Не показує носа» (людина не приходить).

       7) Антитеза     – протиставлення понять, фактів, явищ, думок, образів, часто за
рахунок використання антонімів.
       Приклади:
       З поеми Лесі Українки «Давня казка»:
       «В мужика землянка вогка, в пана хата на помості…»
       З поезії «Cоntra spem spero!»:
       «Гетьте, думи, ви, хмари осінні!
       Тож тепера весна золота!»
       (протиставлення        тужливих      настроїв     та   весни,   що    символізує      молодість
людини).

       8) Оксюморон – літературний прийом, який полягає в поєднанні протилежних
за змістом, контрастних, суперечливих понять, які в результати утворюють сполуку
слів, що дає якесь нове уявлення.
       Краще зрозуміти, що таке оксюморон, можна, розглянувши такі приклади:
       Холодне полум’я, веселий цвинтар, живий мрець, запеклі друзі.
---
                                                  175

      Ось гарний та показовий приклад використання оксюморонів у поезії – рядки з
твору Лесі Українки «Contra spem spero!»:
      «Ні, я хочу крізь сльози сміятись,
      Серед лиха співати пісні,
      Без надії таки сподіватись…»

      9) Гіпербола (простіше кажучи, перебільшення) – словесний зворот, у якому
ознаки    предмета      подаються      в  надмірному,      перебільшеному         вигляді    з  метою
привернути до них особливу увагу читача.
      Приклади:
      « Його церкви аж хмари зачіпали» (настільки височенні).
      «Шаровари шириною в Чорне море».

                                   Прийоми поетичного синтаксису

      1) Анафора – стилістична фігура, яка утворюється повтором одних і тих самих
слів або словосполучень на початку суміжних мовних одиниць (рядків, речень тощо).
Найчастіше – цеоднакові слова на початку кожного рядка поезії.
      Приклади:
      «Тобі одній, намріяна царівно,
      Тобі одній дзвенять мої пісні,
      Тобі одній в моєму храмі дивно
      Пливуть молитви і горять огні.»

      «Чому я так страждаю?
      Чому любов до тебе відчуваю?
      Чому тебе забути я не в силах?»

      2) Епіфора – стилістична фігура, протилежна анафорі: повторення однакових
виразів, слів або звукових сполучень             у кінці   віршових рядків чи строф з метою
посилення виразності, підкреслення чогось.
      Приклади:
      – У тебе задовгі руки, – сказав Прокруст, –
      Відрубаємо – і ти будеш щасливий.
      – У тебе задовгі ноги, - сказав Прокруст, –
      Відрубаємо – і ти будеш щасливий…»

      «Будемо вічно в труді рости,
      З серця землі підіймать пласти,
      Чорного золота давні пласти.»

      3) Синтаксичний паралелізм             –  це стилістична       фігура, яка ґрунтується         на
однотипній синтаксичній побудові двох або більше суміжних мовних одиниць,
переважно рядків поетичного тексту, що породжує відчуття їхньої симетрії.
      Наприклад:
      «Зашуміла дібровонька,
      Листом зашуміла,
      Затужила дівчинонька,
      Серцем затужила.»
---
                                                                         176

                            Нерідко       паралелізм        у     синтаксичній         побудові       поетичних         рядків
                     супроводжується ще й образним зіставленням виражених у них думок – образно-
                     психологічним паралелізмом,            –  найчастіше між життям природи та фрагментами
                     людського життя.

       4)  Тавтологія     –  це   повторення
посилення та увиразнення мови.
       Приклади:
       «Диво-дивнеє».
       «Рано-пораненьку».
       «Братику мій, братику!»
однакових або спільнокореневих слів для






                            5)  Інверсія    –  стилістична      фігура,   побудована       на  порушенні      нормованого,
                     звичайного порядку слів у реченні.
                            Різновиди інверсії:
                            1) коли присудок стоїть перед підметом:
                            «Гойдається вечора зламана віть, мов костур сліпого…» (В. Стус).
                            «Через тисячі літ
                            Лиш приходить подібне кохання» (В. Сосюра).
                            2) для української мови властиве розміщення додатків та обставин, виражених
                     іменниками,        в   позиції    після    слова,     якого    вони     стосуються;       означень      та
                     прислівникових обставин – в позиції перед словом, якого вони стосуються. Інший
                     порядок їх розміщення вважається інверсією. Наприклад:
                            «Зелена гілка в лузі на вербі
                            Від доторку твого зів’яне» (звичний порядок такий: «зів’яне від твого доторку»).
                            «Ця любов, наче овочі цінні, дозрілі, пізні» («звичний порядок: ця любов, наче
                     цінні, дозрілі, пізні овочі»).

                                                Поетичний звукопис (алітерація, асонанс)

                            1) Алітерація – це спеціальний прийом так зв. «поетичного звукопису», який
                     полягає в     повторенні подібних за звучанням приголосних у віршованому рядку чи
                     строфі для підсилення звукової або інтонаційної виразності й музичності.
                            Приклади:
                            «Течуть ріки, кривавії ріки» (повторення приголосних «т», «р», «к»).
                            «Хто се, хто се по сім боці
                            Чеше косу? Хто се?» (повторення звуків «х», «т», «с»).

                            2)  Асонанс     –   це   також     прийом     «поетичного       звукопису»,      він  полягає     у
                     повторенні однакових голосних звуків у рядку чи строфі, що надає віршованій мові
                     милозвучності.
                            Приклади:
                            «Корови моляться до сонця,
                            Що полум’яним сходять маком» (в основному повторюються звуки «о», «я»)
                            «Була гроза, і грім гримів,
                            Він так любив гриміти…» (повторення звуків «і», «и»).
---
                                                  177

                             Риторичні фігури: запитання та звертання

      Так звані     риторичні фігури       не пов’язані з живим спілкуванням, тому й не
вимагають відгуку на них. Це спеціальні              художні прийоми. Серед них виділяють
риторичні запитання та звертання.
      1) Риторичні запитання – це такі запитання, які не потребують відповіді (або
відповідь очевидна, або очевидно, що її неможливо знайти). Вони зосереджують
увагу на питанні, проблемі, про яку йдеться у творі.
      Приклади:
      «Хто може випити Дніпро,
      Хто властен виплескати море,
      Хто наше злото-серебро
      Плугами кривди переоре?»
      «Чи то так у жалю, в голосінні
      Промайнуть молодії літа?»

      2)  Риторичні      звертання     –  це   звертання     до   абстрактних      понять,    неживих
предметів, явищ природи або відсутніх людей як до присутніх. На них не очікується
жодної відповіді: риторичне звертання не має на меті дійсного контакту з особою,
предметом чи явищем. Слугує для того, щоб привернути увагу читача.
      Приклади:
      «Верни до мене, пам’яте моя» (В. Стус).
      «Земле рідна! Мозок мій світліє…» (В. Симоненко).
      «Благословенна        будь,   моя    незаймана      дівице    Десно!..   Далека     красо    моя!
Щасливий я, що народився на твоєму березі» (О. Довженко).